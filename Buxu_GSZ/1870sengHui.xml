<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0503a08sengHui">
    <head><lb ed="X" n="0503a08"/>　　　　賴僧傳</head>
    <p><anchor n="X.77.1524.0503a09"/><lb ed="X" n="0503a09"/>僧慧。五六歲時。寡言笑。不茹葷。無何父母相繼殂逝。
        <lb ed="X" n="0503a10"/>慧投羅漢寺。師古空長老為僧。誦金剛經有悟。年二
        <lb ed="X" n="0503a11"/>十辭長老。游方外幾二十餘年。開寶初。來滴水巖。闢
        <lb ed="X" n="0503a12"/>石掃土。居之日誦經。端坐蒲團。竟夕不寐。遂得通。明
        <lb ed="X" n="0503a13"/>言休咎輒應。鄉人有游巖者。慧曰。好歸好歸。家中得
        <lb ed="X" n="0503a14"/>不醫之疾矣。及歸妻尚無恙。及夜得暴病卒。有失牛
        <lb ed="X" n="0503a15"/>者。覔數日無獲。往叩之。慧曰。在某鄉某山之麓。求之
        <lb ed="X" n="0503a16"/>果得。見捧心者。慧曰。汝患心痛乎。削蜂窠石。水飲之
        <lb ed="X" n="0503a17"/>即愈矣。既而果然。年九十餘。將入寂。書偈几上曰。生
        <lb ed="X" n="0503a18"/>也了死也了。九十三歲磨多少。而今打破太虗空。一
        <lb ed="X" n="0503a19"/>輪明月清皎皎。坐化旬餘。鄉人始知。舁而瘞之。顏色
        <lb ed="X" n="0503a20"/>如生。破襖上香氣噴然。乃曰賴公佛也。像祀之。遇旱
        <lb ed="X" n="0503a21"/>禱其像立應。因生于歸化賴家山故。人稱為賴僧云。</p>
</div>
