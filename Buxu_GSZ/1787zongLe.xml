<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0471c04zongLe">
    <head><lb ed="X" n="0471c04"/>　　　　泐季泐傳</head>
    <p><anchor n="X.77.1524.0471c05"/><lb ed="X" n="0471c05"/>宗泐。台之臨海人。字季潭。別號全室。八歲從訴笑隱
        <lb ed="X" n="0471c06"/>學佛。十四薙落。二十受具。洪武四年。住徑山。　太祖
        <lb ed="X" n="0471c07"/>高皇帝。徵江南有道浮屠。師應召稱　旨。命住天界。
        <lb ed="X" n="0471c08"/>　上。丕建廣薦法會。於蔣山太平興國寺。宿齋室。却
        <lb ed="X" n="0471c09"/>葷肉不御者一月。服皮弁搢玉珪。上殿面大雄氏。行
        <lb ed="X" n="0471c10"/>拜獻禮者三。　詔集幽爽引入殿。致三佛之禮。　命
        <lb ed="X" n="0471c11"/>師陞座說法。　上臨幸。賜膳無虗日。每和其詩。稱為
        <lb ed="X" n="0471c12"/>泐翁。十年冬。　詔師箋釋心經金剛楞伽三經。製讚
        <lb ed="X" n="0471c13"/>佛樂章。丁巳。奉使西域還朝。授右街善世。因命育髮。
        <lb ed="X" n="0471c14"/>將授以儒職。師姑奉命。至髮長。　上召而官之。師再
        <lb ed="X" n="0471c15"/>辭求免。願終釋門。　上嘉歎從之。賜免官說以旌其
        <lb ed="X" n="0471c16"/>志。相城道衍。負奇志。搖膝高吟。傍若無人。師每正色
        <lb ed="X" n="0471c17"/>責之曰。此豈釋子語耶。學士宋公濂。甞讚師像曰。笑
        <lb ed="X" n="0471c18"/>隱之子。晦機之孫。具大福德。足以荷擔佛法。證大智
        <lb ed="X" n="0471c19"/>慧。足以攝伏魔軍。悟四喝二玄於彈指。合千經萬論
        <lb ed="X" n="0471c20"/>於一門。向上關。如塗毒鼓。撾之必死。殺活機。類金剛
        <lb ed="X" n="0471c21"/>劒。觸之則奔。屢鎮名山。教孚遐邇。　詔陞京剎。名溢
        <lb ed="X" n="0471c22"/>朝紳。夙受記於靈山之會。今簡知於　萬乘之尊。雲
        <lb ed="X" n="0471c23"/>漢昭回。　天章錫和於全帙。寵恩優渥。　玉音召對
        <lb ed="X" n="0471c24"/>於紫宸。屹中流之砥柱。轉大地之法輪。信為十方禪
        <lb ed="X" n="0472a01"/>林之領袖。而與古德。同道同倫者耶。後追治胡惟庸
        <lb ed="X" n="0472a02"/>黨及師。著做散僧。執役建寺。徐察其非辜取還。復領
        <lb ed="X" n="0472a03"/>右善世。居無何。以老賜歸槎峰。渡江示寂于江浦之
        <lb ed="X" n="0472a04"/>石佛寺。師博通古今。凡經書過目輒成誦。善為詞章。
        <lb ed="X" n="0472a05"/>有全室集。行於世。國初高僧師。與復見心齊名。見心
        <lb ed="X" n="0472a06"/>疎放。師謹密。故其得禍為尤輕。噫。亦幸耳。</p>
</div>
