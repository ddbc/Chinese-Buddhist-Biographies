<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0398c06zuZhu">
    <head><lb ed="X" n="0398c06"/>　　　　[樊-大+鹿]亭住法師傳</head>
    <p><anchor n="X.77.1524.0398c07"/><lb ed="X" n="0398c07"/>祖住。字幻依。[樊-大+鹿]亭其別號也。生丹徒楊氏。沉密不貪。
        <lb ed="X" n="0398c08"/>世緣十七。從剃染。十九領具戒。通曉諸經大義。走少
        <lb ed="X" n="0398c09"/>室依大章。入伏牛依高安。凡經十二夏。次至都下。謁
        <lb ed="X" n="0398c10"/>松秀二師。至南京。謁無極老人。為西堂。犍槌之暇。即
        <lb ed="X" n="0398c11"/>入作務。晝夜不休。尋演華嚴鈔於京口萬壽寺。緇白
        <lb ed="X" n="0398c12"/>聽者。日以千數。老人率其徒觀焉。既而謂眾曰。吾殆
        <lb ed="X" n="0398c13"/>不如也。雖然有不如我者一。吾嚮者。彼上人為我西
        <lb ed="X" n="0398c14"/>堂。今西堂有彼上人者否。自是道價鬱跂叢林傾挹。
        <lb ed="X" n="0398c15"/>師智崇禮卑。如常不輕。提獎唱誘。孜孜不倦。前後登
        <lb ed="X" n="0398c16"/>法座者。以十指數。能使所至立成寶坊。然而三衣之
        <lb ed="X" n="0398c17"/>外。一衲周身。虀粥僅延。猶存五觀。其諸襯施。不以掛
        <lb ed="X" n="0398c18"/>眼。且奉律精嚴。纖過無犯。以萬曆之甲申。入吳山之
        <lb ed="X" n="0398c19"/>蓮華峰。登支道林講座。山林隱秀。有終焉意。未幾遷
        <lb ed="X" n="0398c20"/>化。茶毗。斂靈骨。塔於本山。</p>
</div>
