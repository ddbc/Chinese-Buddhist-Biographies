<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0507b22yongLong">
    <head><lb ed="X" n="0507b22"/>　　　　明　落魄僧(附雪梅)</head>
    <p><anchor n="X.77.1524.0507b23"/><lb ed="X" n="0507b23"/>永隆。姑蘇施氏子。在襁褓。即不茹葷血。惟佛法是慕。
        <lb ed="X" n="0507b24"/>年逾冠。白父母求出家。遂舍入尹山崇福寺。落髮為
        <lb ed="X" n="0507c01"/>僧。受具戒。志力苦澹。耿耿與甞人殊。偶夜坐。聞空中
        <lb ed="X" n="0507c02"/>天神報曰。此寺創於梁天監。[(燬-臼+白)-土+工]於元末。逮今三十年。
        <lb ed="X" n="0507c03"/>吾受佛囑。衛此伽藍。師能重建。當陰相之。師乃感天
        <lb ed="X" n="0507c04"/>神之言。遂鳴眾檀。即刺指血書華嚴法華二大經。以
        <lb ed="X" n="0507c05"/>立願。書時。筆端出舍利。燁然有光。人罔不駭異敬信。
        <lb ed="X" n="0507c06"/>師裒資庀材。先剏大雄殿。舟往三衢。搆大木過錢塘
        <lb ed="X" n="0507c07"/>江。颶風飄筏將入海。舟之眾皆歎泣。師曰。吾之所為。
        <lb ed="X" n="0507c08"/>皆神所警發。神寧食言者乎。俄頃風轉。回筏抵江岸。
        <lb ed="X" n="0507c09"/>木商黃有亮異之。與同友曰。奇哉。殿成當為造大佛
        <lb ed="X" n="0507c10"/>像以報。以　洪武辛未八月。殿乃成。二十五年壬申。
        <lb ed="X" n="0507c11"/>朝廷度僧。師引其徒赴京師。試經請牒。時沙彌三千
        <lb ed="X" n="0507c12"/>餘人。其中多有不能記經欲冐請者。於是　上怒。送
        <lb ed="X" n="0507c13"/>錦衣衛。皆籍為軍。師慈憫無可救。遂詣奉天門。奏聞
        <lb ed="X" n="0507c14"/>欲焚身以求免。　上允。以二月二十五日。　敕內臣。
        <lb ed="X" n="0507c15"/>以武士嚴衛其龕。至雨華臺。師出龕望闕拜辭。入龕
        <lb ed="X" n="0507c16"/>索楮。書偈曰。三十三年一幻身。洞然性火見全真。
        <lb ed="X" n="0507c17"/>　大明佛法興隆日。永祝皇圖億萬春。又取香一瓣。書
        <lb ed="X" n="0507c18"/>風調雨順四字。語內臣曰。煩奏　上。遇旱以此香祈
        <lb ed="X" n="0507c19"/>雨必驗。須臾秉炬自焚。烟[舀*炎]凌空。異香撲人。羣[鴳-女+隹]飛
        <lb ed="X" n="0507c20"/>翔於龕頂。良久。火餘斂舍利無算。於是。三千餘人悉
        <lb ed="X" n="0507c21"/>宥罪。給牒為僧。皆師賜也。時大旱。　上召僧錄司官。
        <lb ed="X" n="0507c22"/>迎師所遺之香。到天禧寺。率眾祈雨。以三日為期。至
        <lb ed="X" n="0507c23"/>夜即降大雨。　上喜而謂羣臣曰。此真永隆雨耳
        <lb ed="X" n="0507c24"/>　上親製落魄僧詩。以彰之。是年八月。弟子奉骨歸。葬
        <lb ed="X" n="0508a01"/>於尹山。而塔焉。</p><p>
        <lb ed="X" n="0508a02"/>雪梅。不知何許人。止天禧寺。甞遊雨華臺。性宕不覊。
        <lb ed="X" n="0508a03"/>出言無度。解詩清奇。人爭傳誦之。數年後。行歌於市。
        <lb ed="X" n="0508a04"/>命童子圍繞踏歌曰。老雪梅。今日不歸。幾時歸。輒自
        <lb ed="X" n="0508a05"/>答曰。歸歸。三答端坐而逝。</p>
</div>
