<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0432c04zhenXie">
    <head><lb ed="X" n="0432c04"/>　　　　真歇了禪師傳</head>
    <p><anchor n="X.77.1524.0432c05"/><lb ed="X" n="0432c05"/>清了。號真歇。蜀左綿安昌雍氏子。兒時抱入寺。見佛
        <lb ed="X" n="0432c06"/>喜動顏色。十一歲依聖果清俊道人出家。又七年試
        <lb ed="X" n="0432c07"/>法華得度。登講場習經論。能會大意。尋棄而力禪。傲
        <lb ed="X" n="0432c08"/>然挾拄杖以行。途次道俗遮留。皆掉首不顧曰。鵾鵬
        <lb ed="X" n="0432c09"/>時節可艸艸耶。出川徑造丹霞淳禪師。霞問。如何是
        <lb ed="X" n="0432c10"/>空劫已前自己。師擬進語。霞與一掌。師豁然開悟。翊
        <lb ed="X" n="0432c11"/>日。霞為上堂當眾。詰其證詣。猶珠影隨。如谷響答。葢
        <lb ed="X" n="0432c12"/>洞徹源底也。後游五臺。之京師。浮汴抵長蘆。謁祖照。
        <lb ed="X" n="0432c13"/>祖照座下。龍象萬指。其中多英俊。師至。一語投機。延
        <lb ed="X" n="0432c14"/>為侍者。未幾。舉首座。分座說法。一眾大驚。宣和二年。
        <lb ed="X" n="0432c15"/>照以病退院。法座無主。夜夢人告曰。代師者蜀僧也。
        <lb ed="X" n="0432c16"/>既窹疑之曰。佛果耶。佛眼耶。竟虗席二年。及經制使
        <lb ed="X" n="0432c17"/>陳公至。儗補處乃首座也。即受請登座。為淳和尚燒
        <lb ed="X" n="0432c18"/>香。照病中歎曰。夢固云爾。吾求之遠也。照遷化。師執
        <lb ed="X" n="0432c19"/>喪盡禮。時江潮損田。秋虗無穫。眾遂絕糧。師躬行乞
        <lb ed="X" n="0432c20"/>食。施者聞而風至。供億山積。不知所從。日撾鼓陞堂。
        <lb ed="X" n="0432c21"/>誨人無倦。大扇宗風。建炎二年。退院絕錢塘。過梅岺
        <lb ed="X" n="0432c22"/>禮大士蹟。海濵漁戶七百餘家。聞師至。皆毀網棄所
        <lb ed="X" n="0432c23"/>業。其化物如此。天台守。三以國清致。不赴而赴雪峯。
        <lb ed="X" n="0432c24"/>既被旨。遷明之育王。又遷溫之龍翔興慶二院。乞就
        <lb ed="X" n="0433a01"/>閑。不許。移住臨安徑山。留五年。病歸長蘆。慈寧太后
        <lb ed="X" n="0433a02"/>還自金。建崇先顯孝寺于臯亭之麓。詔師為開山第
        <lb ed="X" n="0433a03"/>一世。以疾辭。不可辭。遂入院。冐暑而行。患益甚。猶陞
        <lb ed="X" n="0433a04"/>座說法。太后親臨。垂箔傾聽。出內帑修水陸大會。師
        <lb ed="X" n="0433a05"/>疾弗瘳。中使絡繹候問。師從容稱謝。須臾呼首座曰。
        <lb ed="X" n="0433a06"/>吾今行矣。于是瞑目。跏趺而逝。慈寧宮。降香賜祭。卜
        <lb ed="X" n="0433a07"/>寺西桃花塢。建塔以瘞全身。送者萬人。痛心隕涕。皆
        <lb ed="X" n="0433a08"/>有祖花彫零。禪林寒瘁之歎。勑諡悟空禪師。靜照之
        <lb ed="X" n="0433a09"/>塔。師儀相頎長。眉目疎秀。神宇靜深。量容機活。道無
        <lb ed="X" n="0433a10"/>前而遜無後有。無外而虗無中。故人從其化。不自知
        <lb ed="X" n="0433a11"/>也。珪竹菴。初住雁宕能仁。法緣未熟。師時在江心。特
        <lb ed="X" n="0433a12"/>過江迎歸方丈。大展九拜。以誘溫人。由是翕然歸敬。
        <lb ed="X" n="0433a13"/>任大法。不以門戶封溝。誠為祖域英標。僧林傑出也。</p><p>
        <lb ed="X" n="0433a14"/>　明河曰。真歇拜竹菴。與照覺迎羅漢。但知弘道。不
        <lb ed="X" n="0433a15"/>　知為我。古人道德忠厚之至。此風絕響矣。</p>
</div>
