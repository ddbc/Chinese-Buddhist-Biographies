<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0432c04zhenXie">
    <head><lb ed="X" n="0432c04"/>　　　　<persName key="A006941">真歇了</persName>禪師傳</head>
    <p><anchor n="X.77.1524.0432c05"/><lb ed="X" n="0432c05"/><persName key="A006941">清了</persName>。號<persName key="A006941">真歇</persName>。蜀左綿<placeName key="PL000000035528">安昌</placeName>雍氏子。兒時抱入寺。見佛
        <lb ed="X" n="0432c06"/>喜動顏色。<date key="j21220972122461" when-iso="1098">十一歲</date>依<placeName key="unknown">聖果</placeName><persName key="A014403">清俊</persName>道人出家。<date key="j21246532125017" when-iso="1105">又七年</date>試
        <lb ed="X" n="0432c07"/>法華得度。登講場習經論。能會大意。尋棄而力禪。傲
        <lb ed="X" n="0432c08"/>然挾拄杖以行。途次道俗遮留。皆掉首不顧曰。鵾鵬
        <lb ed="X" n="0432c09"/>時節可艸艸耶。出<placeName key="PL000000034649">川</placeName>徑造<persName key="A000084">丹霞淳</persName>禪師。<persName key="A000084">霞</persName>問。如何是
        <lb ed="X" n="0432c10"/>空劫已前自己。師擬進語。<persName key="A000084">霞</persName>與一掌。師豁然開悟。翊
        <lb ed="X" n="0432c11"/>日。<persName key="A000084">霞</persName>為上堂當眾。詰其證詣。猶珠影隨。如谷響答。葢
        <lb ed="X" n="0432c12"/>洞徹源底也。後游<placeName key="PL000000005250">五臺</placeName>。之<placeName key="PL000000023467">京師</placeName>。浮汴抵<placeName key="PL000000009264">長蘆</placeName>。謁<persName key="A014328">祖照</persName>。
        <lb ed="X" n="0432c13"/><persName key="A014328">祖照</persName>座下。龍象萬指。其中多英俊。師至。一語投機。延
        <lb ed="X" n="0432c14"/>為侍者。未幾。舉首座。分座說法。一眾大驚。<date from-iso="1120-02-08" to-iso="1121-01-27" key="j21301692130523">宣和二年</date>。
        <lb ed="X" n="0432c15"/><persName key="A014328">照</persName>以病退院。法座無主。夜夢人告曰。代師者<placeName key="PL000000034649">蜀</placeName>僧也。
        <lb ed="X" n="0432c16"/>既窹疑之曰。佛果耶。佛眼耶。竟虗席二年。及經制使
        <lb ed="X" n="0432c17"/><persName key="unknown">陳公</persName>至。儗補處乃首座也。即受請登座。為<persName key="A000084">淳</persName>和尚燒
        <lb ed="X" n="0432c18"/>香。<persName key="A014328">照</persName>病中歎曰。夢固云爾。吾求之遠也。<persName key="A014328">照</persName>遷化。師執
        <lb ed="X" n="0432c19"/>喪盡禮。時江潮損田。秋虗無穫。眾遂絕糧。師躬行乞
        <lb ed="X" n="0432c20"/>食。施者聞而風至。供億山積。不知所從。日撾鼓陞堂。
        <lb ed="X" n="0432c21"/>誨人無倦。大扇宗風。<date from-iso="1128-02-10" to-iso="1129-01-28" key="j21330932133446">建炎二年</date>。退院絕<placeName key="PL000000011512">錢塘</placeName>。過<placeName key="PL000000013847">梅岺</placeName>
        <lb ed="X" n="0432c22"/>禮大士蹟。海濵漁戶七百餘家。聞師至。皆毀網棄所
        <lb ed="X" n="0432c23"/>業。其化物如此。天台守。三以<placeName key="PL000000014664">國清</placeName>致。不赴而赴<placeName key="PL000000017205">雪峯</placeName>。
        <lb ed="X" n="0432c24"/>既被旨。遷明之<placeName key="PL000000012309">育王</placeName>。又遷溫之<placeName key="PL000000012497">龍翔</placeName><placeName key="PL000000012508">興慶</placeName>二院。乞就
        <lb ed="X" n="0433a01"/>閑。不許。移住臨安<placeName key="PL000000011848">徑山</placeName>。留五年。病歸<placeName key="PL000000009264">長蘆</placeName>。<persName key="unknown">慈寧太后</persName>
        <lb ed="X" n="0433a02"/>還自金。建<placeName key="PL000000011524">崇先顯孝寺</placeName>于<placeName key="PL000000011418">臯亭</placeName>之麓。詔師為開山第
        <lb ed="X" n="0433a03"/>一世。以疾辭。不可辭。遂入院。冐暑而行。患益甚。猶陞
        <lb ed="X" n="0433a04"/>座說法。太后親臨。垂箔傾聽。出內帑修水陸大會。師
        <lb ed="X" n="0433a05"/>疾弗瘳。中使絡繹候問。師從容稱謝。須臾呼首座曰。
        <lb ed="X" n="0433a06"/>吾今行矣。于是瞑目。跏趺而逝。慈寧宮。降香賜祭。卜
        <lb ed="X" n="0433a07"/>寺西<placeName key="unknown">桃花塢</placeName>。建塔以瘞全身。送者萬人。痛心隕涕。皆
        <lb ed="X" n="0433a08"/>有祖花彫零。禪林寒瘁之歎。勑諡<persName key="A006941">悟空禪師</persName>。靜照之
        <lb ed="X" n="0433a09"/>塔。師儀相頎長。眉目疎秀。神宇靜深。量容機活。道無
        <lb ed="X" n="0433a10"/>前而遜無後有。無外而虗無中。故人從其化。不自知
        <lb ed="X" n="0433a11"/>也。<persName key="A008427">珪竹菴</persName>。初住雁宕<placeName key="PL000000012622">能仁</placeName>。法緣未熟。師時在<placeName key="PL000000012497">江心</placeName>。特
        <lb ed="X" n="0433a12"/>過江迎歸方丈。大展九拜。以誘<placeName key="PL000000012517">溫</placeName>人。由是翕然歸敬。
        <lb ed="X" n="0433a13"/>任大法。不以門戶封溝。誠為祖域英標。僧林傑出也。</p><p>
            <lb ed="X" n="0433a14"/>　<persName key="A000658">明河</persName>曰。<persName key="A006941">真歇</persName>拜<persName key="A008427">竹菴</persName>。與<persName key="unknown">照覺</persName>迎羅漢。但知弘道。不
        <lb ed="X" n="0433a15"/>　知為我。古人道德忠厚之至。此風絕響矣。</p>
</div>
