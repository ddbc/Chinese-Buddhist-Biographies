<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0429b04keQin">
    <head><lb ed="X" n="0429b04"/>　　　　佛果勤傳</head>
    <p><anchor n="X.77.1524.0429b05"/><lb ed="X" n="0429b05"/>克勤。彭州崇寧駱氏子。世宗儒。師生。犀顱月面。骨相
        <lb ed="X" n="0429b06"/>不凡。從師受書。日記千餘言。偶過妙寂院。見佛書讀
        <lb ed="X" n="0429b07"/>之三復。悵然如獲舊物。曰。吾殆過去沙門也。始棄家
        <lb ed="X" n="0429b08"/>祝髮。從文照。通講說。又從敏行。授楞嚴。俄得病瀕死。
        <lb ed="X" n="0429b09"/>歎曰。諸佛涅槃正路。不在文句中。欲以聲求色見。如
        <lb ed="X" n="0429b10"/>釜羮投鼠矢污之。吾知其無以死矣。遂棄去。見真覺
        <lb ed="X" n="0429b11"/>勝公。勝方剃臂出血。指示師曰。此曹溪一滴也。師矍
        <lb ed="X" n="0429b12"/>然於時。大知識名稱遠聞者相望。持一鉢徒步出蜀。
        <lb ed="X" n="0429b13"/>意所欲往。靡不至焉。首謁玉泉皓。金鑾信。又見大溈
        <lb ed="X" n="0429b14"/>喆。晦堂心。東林總。僉指為法器。而晦堂獨深加賞識。
        <lb ed="X" n="0429b15"/>最後見五祖演禪師。盡展機用。祖皆不諾。乃謂祖強
        <lb ed="X" n="0429b16"/>移換人。出不遜語。忿然而去。祖曰。待一頓熱病打時。
        <lb ed="X" n="0429b17"/>方思我在。到金山。染傷寒困極。平日見處。無得力者。
        <lb ed="X" n="0429b18"/>追繹祖言。乃自誓云。我病稍間。即歸五祖。病既愈。還
        <lb ed="X" n="0429b19"/>山。祖見之喜。命執侍方半月。會部使者。謁祖問佛法
        <lb ed="X" n="0429b20"/>大意。師從旁竊聽。忽有省。遽出。見鷄飛上欄干。鼓翅
        <lb ed="X" n="0429b21"/>而鳴。即大悟。袖香入室。通所得。祖曰。佛祖大事。非小
        <lb ed="X" n="0429b22"/>根劣器所能造。汝既如是。吾助汝喜。因徧謂山中耆
        <lb ed="X" n="0429b23"/>老曰。我侍者參得禪也。甞伐一巨木。祖固止之。不聽。
        <lb ed="X" n="0429b24"/>祖怒奮挺而起。師立不動。祖投所持挺。笑而去。自是
        <lb ed="X" n="0429c01"/>遇物無疑。崇寧中。省親還蜀。諸老相謂曰。道西行矣。
        <lb ed="X" n="0429c02"/>時同門佛鑒慧勤。亦知名眾。遂目師為川勤別之。成
        <lb ed="X" n="0429c03"/>都師郭知章。請開法六祖。更昭覺凡八年。復出峽南
        <lb ed="X" n="0429c04"/>游。時張無盡。寓荊南。自以手提古佛。席卷諸方。見師
        <lb ed="X" n="0429c05"/>恍然自失。留居碧岩院。傾心事之(傳燈錄云。張寓荊南。以道學自居。少
        <lb ed="X" n="0429c06"/>見推許。師艤舟謁之。劇談華嚴旨。要曰。華嚴現量境界。理事全真。初無假法。所以即一而萬。了萬為一。一復一。
        <lb ed="X" n="0429c07"/>萬復萬浩然莫窮。心佛眾生。三無差別。卷舒自在。無礙圓融。此雖極則。終是無風匝匝之波。公。于是。不覺促榻。
        <lb ed="X" n="0429c08"/>師遂問曰。到此。與祖師西來意。為同為別。公曰。同矣。師曰。沒交涉。公色慍。師曰。不見雲門道。山河大地。無絲毫
        <lb ed="X" n="0429c09"/>過患。猶是轉句。直得不見一色。始是半提。更須知有向上全提時節。彼德山臨濟非乎。公乃首肯。翌日。復舉事
        <lb ed="X" n="0429c10"/>法界理法界。至理專無礙法界。師又問。此可說禪乎。公曰。正好說禪也。師笑曰。不然。正在法界量裏。蓋法界量
        <lb ed="X" n="0429c11"/>未滅。若到事事無礙法界。法界量滅。始好說禪。如何是佛乾屎橛。如何是佛麻三斤。是故真淨偈曰。事事無礙。
        <lb ed="X" n="0429c12"/>如意自在。手把猪頭。口誦淨戒。趂出淫坊。未還酒債。十字街頭。解開布袋。公曰。美哉論。豈易得聞。于是。執師禮。
        <lb ed="X" n="0429c13"/>留居碧岩)。復徙長沙道林。太保樞密鄧子常。上師德行。賜
        <lb ed="X" n="0429c14"/>紫服師號佛果。政和中。移延康蔣山。東南學者。赴之
        <lb ed="X" n="0429c15"/>如歸。至無地可容。名聞京師。被詔住天寧萬壽。召見
        <lb ed="X" n="0429c16"/>褒寵甚渥。建炎初。宰相李伯紀。奏住金山。高宗至維
        <lb ed="X" n="0429c17"/>揚。入對。賜名圓悟禪師。改雲居久之。復領昭覺。紹興
        <lb ed="X" n="0429c18"/>五年八月己酉。微恙。留偈示眾。擲筆而逝。茶毗。舌齒
        <lb ed="X" n="0429c19"/>不壞。舍利五色無數。閱世七十有三。坐夏五十有五。
        <lb ed="X" n="0429c20"/>塔於昭覺之側。諡真覺禪師。師清淨無作。不入諸相。
        <lb ed="X" n="0429c21"/>示方便門。提引未悟。一聽其語。莫不愀然感動。有泣
        <lb ed="X" n="0429c22"/>下者。故住天寧時。一時王公貴人。道德材智。文學之
        <lb ed="X" n="0429c23"/>士。日造其室。車轍滿戶外。雖毗耶聽法。不能過也。度
        <lb ed="X" n="0429c24"/>弟子五百人。嗣法得眼。領袖諸方者。百餘人。方據大
        <lb ed="X" n="0430a01"/>叢林。匡眾說法。為後學標表。可謂盛矣。師自得法後。
        <lb ed="X" n="0430a02"/>聲名藉甚。繇嶽麓。徙蔣山。行成德備。每得天神訶護。
        <lb ed="X" n="0430a03"/>過金山時。賊趙萬。據鎮江擁兵數百。操戰艦。乘風欲
        <lb ed="X" n="0430a04"/>度。忽反風。雲霧晦冥連晝夜。不得度。乃止。比赴雲居。
        <lb ed="X" n="0430a05"/>道長廬。賊張遇奄至。盡劫所有。師衣鉢獨存。又甞斂
        <lb ed="X" n="0430a06"/>上方賜物。置一篋中。寓儀真。師飭其徒往省。答曰。儀
        <lb ed="X" n="0430a07"/>真連夕大火。尚何求。師笑曰。汝第往。既至。官寺民櫩。
        <lb ed="X" n="0430a08"/>鞠為瓦礫。而師篋封識如新。甞寓公安天寧。天堂長
        <lb ed="X" n="0430a09"/>老覺公。夢一女子。再拜而進曰。乞我東堂。為人天說
        <lb ed="X" n="0430a10"/>法。信宿而碧巖疏至。女子。即碧岩護法神也。安樂山
        <lb ed="X" n="0430a11"/>神。據雲居方丈。諸耆宿。皆徙避別室。師寘一榻。臥起
        <lb ed="X" n="0430a12"/>如平時。師福慧兩足。行解通脫。斷取世界。如掌中菴
        <lb ed="X" n="0430a13"/>摩勒果。是區區者何足言。然為世人傳聞讚歎。故不
        <lb ed="X" n="0430a14"/>得略也。</p>
</div>
