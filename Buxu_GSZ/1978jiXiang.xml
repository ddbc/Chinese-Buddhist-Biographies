<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0536c07jiXiang">
    <head><lb ed="X" n="0536c07"/>　　　　吉祥師傳</head>
    <p><anchor n="X.77.1524.0536c08"/><lb ed="X" n="0536c08"/>吉祥。姓周氏。　孝肅皇后弟也。為兒時好出游。甞出
        <lb ed="X" n="0536c09"/>不復歸家。家亦不知其所在。　后自未入宮。師已與
        <lb ed="X" n="0536c10"/>其家不相聞矣。久之。祝髮於大覺寺。然甞游行市中。
        <lb ed="X" n="0536c11"/>夜即來報國寺。伽藍殿中宿。　后意亦若忘之。忽夜
        <lb ed="X" n="0536c12"/>夢伽藍神來言。　后弟今在我所。　英廟。亦同時夢。
        <lb ed="X" n="0536c13"/>言相符。詰旦遣小黃門。如所夢求之至寺。見師在伽
        <lb ed="X" n="0536c14"/>藍殿中。遂擁以行。引見問所以出游及為僧。時　帝
        <lb ed="X" n="0536c15"/>　后皆泣下。因曰。何如今日為　皇親耶。師搖首不
        <lb ed="X" n="0536c16"/>願復還寺。　后不能奪厚賜之。　英廟晏駕。　后為
        <lb ed="X" n="0536c17"/>太后。出內藏。建大慈仁寺居之。　孝宗時。　太后為
        <lb ed="X" n="0536c18"/>太皇太后。為立護　敕碑。碑載　賜田無慮數百頃。
        <lb ed="X" n="0536c19"/>師以左善世示滅。　帝遣官致祭。師住寺眾甞數百
        <lb ed="X" n="0536c20"/>人。禪誦濟濟。迨後慶壽寺[(燬-臼+白)-土+工]。僧亦來居於此。新舊眾
        <lb ed="X" n="0536c21"/>皆仰食　賜田。二時無闕。言者謂。師脫屣　皇舅之
        <lb ed="X" n="0536c22"/>貴。而樂世外之閒。方　孝肅在慈宮　二聖隆孝養。
        <lb ed="X" n="0536c23"/>　恩賜何所不至。而師澹寂自若　英廟以來外戚。
        <lb ed="X" n="0536c24"/>　恩澤侯者。不能數世。師之　賜莊。猶存衣食寺中
        <lb ed="X" n="0537a01"/>數百人。此有以見一時富貴之不能久。夜澹寂者之
        <lb ed="X" n="0537a02"/>長存也。</p>
</div>
