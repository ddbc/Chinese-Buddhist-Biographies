<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0397c22wanSong">
    <head><lb ed="X" n="0397c22"/>　　　　萬松千松百松傳</head>
    <p><anchor n="X.77.1524.0397c23"/><lb ed="X" n="0397c23"/>慧林。字萬松。杭之仁和人。生稟異質。稍長躭玩佛書。
        <lb ed="X" n="0397c24"/>授以世典。棄佛觀。父母察其志如是。遂捨為法輪寺
        <lb ed="X" n="0398a01"/>僧。見諸僧所習卑鄙。師不樂。愀然歎曰。此豈可了生
        <lb ed="X" n="0398a02"/>死大事耶。雅聞天目平舒老人道行。往依之。一日宴
        <lb ed="X" n="0398a03"/>坐林間。聞猿鳥聲。豁然有悟。是時。伏牛空幻叟。寓廣
        <lb ed="X" n="0398a04"/>德禪林。乃詣叟。自陳所見。遂嗣空幻之門。歷游諸方。
        <lb ed="X" n="0398a05"/>歸杭隱徑山。絕跡於城府。師持身約。守律嚴。素通三
        <lb ed="X" n="0398a06"/>藏。尤精於法華圓覺楞嚴等諸經。善于開誘。析義宣
        <lb ed="X" n="0398a07"/>旨。如慈父母之訓其子。必至領解而後已。道日益崇。
        <lb ed="X" n="0398a08"/>修日益起。而四方從學者。日益以眾。嘉靖丁巳。忽謂
        <lb ed="X" n="0398a09"/>眾曰。時至矣。絕穀。日啜[澗-日+月]水數杯者。月餘而化。得年
        <lb ed="X" n="0398a10"/>七十有六。</p><p>
        <lb ed="X" n="0398a11"/>明得。號月亭。以紹萬松禪師法。又號千松。烏程周氏
        <lb ed="X" n="0398a12"/>子。幼歧嶷不凡。甞隨父赴西資佛會。指[書-曰+(且-二+人)]像問曰。是
        <lb ed="X" n="0398a13"/>非僧耶。父曰然。遂求出家。依慶善庵祝髮。初習瑜伽
        <lb ed="X" n="0398a14"/>佛事。知非而棄之。謁海百川求出世。法機不契。遍參
        <lb ed="X" n="0398a15"/>名宿。備歷艱辛。益發憤厲志。詣武林上竺哀籲大士。
        <lb ed="X" n="0398a16"/>求值明師。乃遇萬松於中竺。問以來意。以禮普門對。
        <lb ed="X" n="0398a17"/>萬松。竪一指曰。汝去見了觀音來。師方下頓有所省。
        <lb ed="X" n="0398a18"/>再拜。求了生死之訣。萬松授以攝心念佛法。因留侍
        <lb ed="X" n="0398a19"/>左右。朝夕參承。凡十載。一日閱楞嚴。至清淨本然云
        <lb ed="X" n="0398a20"/>何忽生山河大地。豁然契入。又入徑山。結茆凌霄峰
        <lb ed="X" n="0398a21"/>絕頂。獨坐三年。四方禪侶。接踵而來。師隨機響應。無
        <lb ed="X" n="0398a22"/>不迎刃而解遷傳衣菴。講楞嚴。既游天台。彼中緇素。
        <lb ed="X" n="0398a23"/>邪正淆混。師為講華嚴等經。化外道以千計。講甫畢。
        <lb ed="X" n="0398a24"/>堂內寶花遍生。今扁為湧蓮堂云。比歸。司宼韞庵吳
        <lb ed="X" n="0398b01"/>公。時為杭守。延師演法於靈隱。僉憲東溟管君。以天
        <lb ed="X" n="0398b02"/>池請。儀部觀頤沈君。延主圓證寺。五臺陸公。復延講
        <lb ed="X" n="0398b03"/>華嚴於秀水之東禪。師樂其雅僻。乃相與葺法雲堂
        <lb ed="X" n="0398b04"/>以居。遂為師示寂之所矣。師為人。修榦玉立。性度。高
        <lb ed="X" n="0398b05"/>簡伉直。以道自重。遇公卿。未甞降禮。作卑諂態。羣小
        <lb ed="X" n="0398b06"/>或憎詬之。百折不回。保護正法。毅然不為身謀。其寓
        <lb ed="X" n="0398b07"/>天池日。有豪貴挾妓游僧寮。師會眾逐之。無所顧憚。
        <lb ed="X" n="0398b08"/>世方崇事真武。師以彼不過玄武之神主。治一隅耳。
        <lb ed="X" n="0398b09"/>何至奔走天下若狂也。我薄伽梵。為天人師。何不易
        <lb ed="X" n="0398b10"/>彼事此耶。往往改像設而更廟貌。性喜汲引後學。而
        <lb ed="X" n="0398b11"/>視外道如讐。同衣有過。譏彈不少借。以故招忌者之
        <lb ed="X" n="0398b12"/>口。非有諸縉紳。為之金湯。幾不免矣。以萬曆十六年
        <lb ed="X" n="0398b13"/>歸寂。壽僅五十有八。師與五臺公。有法喜深緣。而為
        <lb ed="X" n="0398b14"/>銘王村之塔曰。惟師以苦行得見地。以強毅任永法。
        <lb ed="X" n="0398b15"/>余獲交師三十年。所受教益非一。期晚年相與修東
        <lb ed="X" n="0398b16"/>林故事。而師先化去。誰為余作蓮[邱-丘+(看-目)]指南車耶。塔。後
            <lb ed="X" n="0398b17"/>遷於徑山。</p><p>
        <lb ed="X" n="0398b18"/>真覺。號百松。蘇之崑山人。姓王氏。已蓄妻矣。偶逐方
        <lb ed="X" n="0398b19"/>僧游杭。遂入鍋子山祝髮。居月餘。往吳門受具戒。其
        <lb ed="X" n="0398b20"/>時。議鋒已不可當。未幾。謁千松於湖州。聽講位下以
        <lb ed="X" n="0398b21"/>敏出。為聽眾所抑。首座道元憐之。為言于千松。錄置
        <lb ed="X" n="0398b22"/>下座。後出世。遂為千松拈香而嗣焉。嘉靖甲子。受天
        <lb ed="X" n="0398b23"/>台之請。遠近嚮風。趨赴如不及。所講楞嚴若干座。法
        <lb ed="X" n="0398b24"/>華若干座。妙宗鈔若干座。惟法華玄義。一座而已。所
        <lb ed="X" n="0398c01"/>得檀施。輒緣手盡。真寔居士云。妙峰師梵相奇古。身
        <lb ed="X" n="0398c02"/>不踰中人。而言論風采。如大火輪。不可攖觸。於是。江
        <lb ed="X" n="0398c03"/>南有二法師。師與東禪月亭得師。師出東禪之門。東
        <lb ed="X" n="0398c04"/>禪不專賢首。而師獨精天台。遂有同異。然其妙辯縱
        <lb ed="X" n="0398c05"/>橫。凌厲千眾。俱東南無畏光明幢也。</p>
</div>
