<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0435b08shiQi">
    <head><lb ed="X" n="0435b08"/>　　　　世奇首座傳</head>
    <p><anchor n="X.77.1524.0435b09"/><lb ed="X" n="0435b09"/>世奇。首座。成都人也。遍依師席。造龍門。燕坐瞌睡間。
        <lb ed="X" n="0435b10"/>群蛙忽鳴。誤聽為淨髮板聲。亟趨往。有曉之者曰。蛙
        <lb ed="X" n="0435b11"/>鳴非板也。奇恍然詣丈室剖露。佛眼曰。豈不見羅睺
        <lb ed="X" n="0435b12"/>羅。奇遽止曰。和尚不必舉。待去自看。未幾有省。乃占
        <lb ed="X" n="0435b13"/>偈曰。夢中聞板響。覺後蝦蟆啼。蝦蟆與扳響。山嶽一
        <lb ed="X" n="0435b14"/>時齊。繇是益加參。究洞臻玄奧。佛眼屢舉分座。奇固
        <lb ed="X" n="0435b15"/>辭曰。此非細事也。如金鎞刮膜脫。有差則破睛矣。願
        <lb ed="X" n="0435b16"/>生生居學地。而自煅煉。佛眼美以偈曰。有道只因頻
        <lb ed="X" n="0435b17"/>退步。謙和元自慣回光。不知已在青雲上。猶更將身
        <lb ed="X" n="0435b18"/>入眾藏。其謙抑自守如此。暮年學者力請不容辭。說
        <lb ed="X" n="0435b19"/>偈曰。諸法空故我心空。我心空故諸法同。諸法我心
        <lb ed="X" n="0435b20"/>無別體。祗在而今一念中。且道是[邱-丘+冉]一念。眾罔措。喝
        <lb ed="X" n="0435b21"/>一喝而終。</p>
</div>
