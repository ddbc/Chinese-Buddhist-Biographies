<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0532c20qiYuan">
    <head><lb ed="X" n="0532c20"/>　　　　啟原傳</head>
    <p><anchor n="X.77.1524.0532c21"/><lb ed="X" n="0532c21"/>啟原。姓張氏。太初其字。日本人也。九歲祝髮。習教乘。
        <lb ed="X" n="0532c22"/>精戒律。喜觀中國文字。能指斥利病。又心慕中國名
        <lb ed="X" n="0532c23"/>山禪老之盛。觀光之志益決。以吳元年航海而來。足
        <lb ed="X" n="0532c24"/>跡幾遍寰宇。叩諸禪蒙印可。　洪武丙寅。入安固梅
        <lb ed="X" n="0533a01"/>公洞。見四山環翠。兩石相沓。中虗若禪龕。相對悵然
        <lb ed="X" n="0533a02"/>曰。禪客相逢只彈指。此心能有幾人知。此地可息吾
        <lb ed="X" n="0533a03"/>足矣。是山久為虎蟒之窟。樵斧不入。荊棘彌天。自師
        <lb ed="X" n="0533a04"/>居之。諸孽屏息。山下居民。時見峰頂有光。稍來親近。
        <lb ed="X" n="0533a05"/>不數年遂成叢席。聞風訪道者。甞數百人。永樂丙戌。
        <lb ed="X" n="0533a06"/>立生塔於院南。以為退修待寂之所。曰吾老矣。自為
        <lb ed="X" n="0533a07"/>之無累後人。明年三月一日清晨。禮佛畢。入塔端坐。
        <lb ed="X" n="0533a08"/>眾奔視。已逝矣。宣德間。開塔見。頭髮披垂。指甲曲繞。
        <lb ed="X" n="0533a09"/>聞風雷震仍閉之。師有語錄三卷。會通儒釋。言道無
        <lb ed="X" n="0533a10"/>滯也。</p>
</div>
