<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0510c04yongGong">
    <head><lb ed="X" n="0510c04"/>　　　　宋　永公傳</head>
    <p><anchor n="X.77.1524.0510c05"/><lb ed="X" n="0510c05"/>永公者。不知何許人。法雲圓通秀禪師之嗣也。緣契
        <lb ed="X" n="0510c06"/>都城。大作佛事。名震四方。賜紫方袍師號。江寧府天
        <lb ed="X" n="0510c07"/>禧寺。舊葬釋迦真身舍利。後寺廢。至南唐時為營。宋
        <lb ed="X" n="0510c08"/>初營廢。祥符中。僧可政。上奏得請復為寺。政即其光
        <lb ed="X" n="0510c09"/>相表見之地建塔。賜號聖感舍利寶塔寺。據山水形
        <lb ed="X" n="0510c10"/>勢。坐乙向辛。以越王臺。為案塔之。後地勢傾下。政失
        <lb ed="X" n="0510c11"/>於遷就。不能培築相。因姑以北廊造院。為安僧之地。
        <lb ed="X" n="0510c12"/>雖規模僅足。而狹小陋劣。事爽緣違。以故寺不復振。
        <lb ed="X" n="0510c13"/>元符二年。知府事溫陵呂公升卿曰。是一大叢林。特
        <lb ed="X" n="0510c14"/>主者未得其人耳。遂請于朝延。改十方住持。即報可。
        <lb ed="X" n="0510c15"/>即迎致永公。為開山第一祖。永公入寺。顧瞻歎息曰。
        <lb ed="X" n="0510c16"/>真福地也。所以不振者。正坐不正耳。乃於塔後。築福
        <lb ed="X" n="0510c17"/>增疊。凡下而上。積二丈三尺。深入四十尺。橫亘二十
        <lb ed="X" n="0510c18"/>丈。將建法堂。次第以正其位。已而信士南昌魏德寶。
        <lb ed="X" n="0510c19"/>同其妻王氏。見而喜曰。如此更易方見形勝。顧其妻
        <lb ed="X" n="0510c20"/>曰。此地不植福。更將何之。乃獨許作堂。且曰。不計其
        <lb ed="X" n="0510c21"/>資。惟成是務。師即鳩材庀工。未幾堂成。高明靜深。萬
        <lb ed="X" n="0510c22"/>象俱廢。龐麗雄特。為一方叢林之冠。俯視疇昔無異。
        <lb ed="X" n="0510c23"/>發覆破闇。如出雲霄之外。凡甓甃髹繪。總用錢五百
        <lb ed="X" n="0510c24"/>萬。永公又建寢堂方丈。盡所增之深。資藉締搆。又建
        <lb ed="X" n="0511a01"/>僧堂厨庫。移經藏於故院。隨向展演。各適其正。煥然
        <lb ed="X" n="0511a02"/>一新。真一大叢林矣。異時德寶再至。踊躍稱贊曰。非
        <lb ed="X" n="0511a03"/>師正眼炤徹道力超異。則不能有所舉。非我信向經
        <lb ed="X" n="0511a04"/>始。則眾緣何從而應。遂請僧眾。轉大藏經。修水陸齋。
        <lb ed="X" n="0511a05"/>落成其事。又曰。叢林既新。將不下五六百眾。其將何
        <lb ed="X" n="0511a06"/>以備齋粥。永公曰。亦在子耳。德寶曰。請為師置田產。
        <lb ed="X" n="0511a07"/>買蘆洲。收其所入以繼之。永公曰。子果有是願。則功
        <lb ed="X" n="0511a08"/>德圓滿矣。自是眾有恒食。山門賴之。師後不知所終。</p><p>
        <lb ed="X" n="0511a09"/>　明河曰。德寶何人。能倒篋傾囊為佛事。若拔毛遺
        <lb ed="X" n="0511a10"/>　唾。脫然如與己無與者。雖則見相興心。然亦永公
        <lb ed="X" n="0511a11"/>　道德。故有以啟之。運虗空心。為解脫事。我本無捨。
        <lb ed="X" n="0511a12"/>　師亦非受。反覺家材沉海者多事也。德寶高風可
        <lb ed="X" n="0511a13"/>　想而見。而曰永公見圓通。則其天禧一局。乃其逢
        <lb ed="X" n="0511a14"/>　場作戲。今觀其所為。不見其所說。孤負永心矣。</p>
</div>
