<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0510c04yongGong">
    <head><lb ed="X" n="0510c04"/>　　　　宋　<persName key="A000569">永公</persName>傳</head>
    <p><anchor n="X.77.1524.0510c05"/><lb ed="X" n="0510c05"/><persName key="A000569">永公</persName>者。不知何許人。<persName key="A008393">法雲圓通秀</persName>禪師之嗣也。緣契
        <lb ed="X" n="0510c06"/><placeName key="PL000000023467">都城</placeName>。大作佛事。名震四方。賜紫方袍師號。江寧府<placeName key="PL000000008825">天<lb ed="X" n="0510c07"/>禧寺</placeName>。舊葬釋迦真身舍利。後寺廢。至<date from-iso="0937-01-01" to-iso="0975-12-31" key="j20632932077536">南唐</date>時為營。<date from-iso="0960-02-09" to-iso="1001-11-21" key="j20717322086992">宋<lb ed="X" n="0510c08"/>初</date>營廢。<date from-iso="1008-02-20" to-iso="1017-02-05" key="j20892742092547">祥符中</date>。僧<persName key="A021980">可政</persName>。上奏得請復為寺。<persName key="A021980">政</persName>即其光
        <lb ed="X" n="0510c09"/>相表見之地建塔。賜號<placeName key="PL000000008825">聖感舍利寶塔寺</placeName>。據山水形
        <lb ed="X" n="0510c10"/>勢。坐乙向辛。以<placeName key="PL000000011425">越王臺</placeName>。為案塔之。後地勢傾下。政失
        <lb ed="X" n="0510c11"/>於遷就。不能培築相。因姑以北廊造院。為安僧之地。
        <lb ed="X" n="0510c12"/>雖規模僅足。而狹小陋劣。事爽緣違。以故寺不復振。
        <lb ed="X" n="0510c13"/><date from-iso="1099-01-30" to-iso="1100-02-17" key="j21224912122874">元符二年</date>。知府事<placeName key="PL000000017897">溫陵</placeName><persName key="A021981">呂<roleName>公</roleName>升卿</persName>曰。是一大叢林。特
        <lb ed="X" n="0510c14"/>主者未得其人耳。遂請于朝延。改十方住持。即報可。
        <lb ed="X" n="0510c15"/>即迎致<persName key="A000569">永公</persName>。為開山第一祖。<persName key="A000569">永公</persName>入寺。顧瞻歎息曰。
        <lb ed="X" n="0510c16"/>真福地也。所以不振者。正坐不正耳。乃於塔後。築<placeName key="PL000000008827">福<lb ed="X" n="0510c17"/>增疊</placeName>。凡下而上。積二丈三尺。深入四十尺。橫亘二十
        <lb ed="X" n="0510c18"/>丈。將建<placeName key="PL000000008828">法堂</placeName>。次第以正其位。已而信士<placeName key="PL000000018673">南昌</placeName><persName key="A021982">魏德寶</persName>。
        <lb ed="X" n="0510c19"/>同其妻<persName key="A021983">王氏</persName>。見而喜曰。如此更易方見形勝。顧其妻
        <lb ed="X" n="0510c20"/>曰。此地不植福。更將何之。乃獨許作堂。且曰。不計其
        <lb ed="X" n="0510c21"/>資。惟成是務。師即鳩材庀工。未幾堂成。高明靜深。萬
        <lb ed="X" n="0510c22"/>象俱廢。龐麗雄特。為一方叢林之冠。俯視疇昔無異。
        <lb ed="X" n="0510c23"/>發覆破闇。如出雲霄之外。凡甓甃髹繪。總用錢五百
        <lb ed="X" n="0510c24"/>萬。<persName key="A000569">永公</persName>又建寢堂方丈。盡所增之深。資藉締搆。又建
        <lb ed="X" n="0511a01"/>僧堂厨庫。移經藏於故院。隨向展演。各適其正。煥然
        <lb ed="X" n="0511a02"/>一新。真一大叢林矣。異時<persName key="A021982">德寶</persName>再至。踊躍稱贊曰。非
        <lb ed="X" n="0511a03"/>師正眼炤徹道力超異。則不能有所舉。非我信向經
        <lb ed="X" n="0511a04"/>始。則眾緣何從而應。遂請僧眾。轉大藏經。修水陸齋。
        <lb ed="X" n="0511a05"/>落成其事。又曰。叢林既新。將不下五六百眾。其將何
        <lb ed="X" n="0511a06"/>以備齋粥。<persName key="A000569">永公</persName>曰。亦在子耳。<persName key="A021982">德寶</persName>曰。請為師置田產。
        <lb ed="X" n="0511a07"/>買蘆洲。收其所入以繼之。<persName key="A000569">永公</persName>曰。子果有是願。則功
        <lb ed="X" n="0511a08"/>德圓滿矣。自是眾有恒食。山門賴之。師後不知所終。</p><p>
            <lb ed="X" n="0511a09"/>　<persName key="A000658">明河</persName>曰。<persName key="A021982">德寶</persName>何人。能倒篋傾囊為佛事。若拔毛遺
            <lb ed="X" n="0511a10"/>　唾。脫然如與己無與者。雖則見相興心。然亦<persName key="A000569">永公</persName>
        <lb ed="X" n="0511a11"/>　道德。故有以啟之。運虗空心。為解脫事。我本無捨。
            <lb ed="X" n="0511a12"/>　師亦非受。反覺家材沉海者多事也。<persName key="A021982">德寶</persName>高風可
            <lb ed="X" n="0511a13"/>　想而見。而曰<persName key="A000569">永公</persName>見圓通。則其<placeName key="PL000000008825">天禧</placeName>一局。乃其逢
        <lb ed="X" n="0511a14"/>　場作戲。今觀其所為。不見其所說。孤負永心矣。</p>
</div>
