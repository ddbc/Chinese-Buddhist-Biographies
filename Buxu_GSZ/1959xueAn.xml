<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0530c07xueAn">
    <head><lb ed="X" n="0530c07"/>　　　　雪菴和尚傳</head>
    <p><anchor n="X.77.1524.0530c08"/><lb ed="X" n="0530c08"/>雪菴和尚。名暨。不知其姓。當變時　文皇入京。和尚
        <lb ed="X" n="0530c09"/>方壯年披剃。走西南重慶府之大竹善慶里。山水奇
        <lb ed="X" n="0530c10"/>絕。和尚欲止之。其里隱士杜景賢。知和尚非甞人。遂
        <lb ed="X" n="0530c11"/>與之游。往來白龍諸山。見山旁松柏灘。灘水清駛。蘿
        <lb ed="X" n="0530c12"/>篁森蔚。和尚欲寺焉。景賢豪有力。亟為之寺。和尚率
        <lb ed="X" n="0530c13"/>徒數人入居之。听夕誦易乾卦。山中人固謂佛經。景
        <lb ed="X" n="0530c14"/>賢知之。不忍問。懼不能安和尚。和尚亦知景賢意。改
        <lb ed="X" n="0530c15"/>誦觀音經。寺因名觀音寺。和尚好讀楚辭。時時買一
        <lb ed="X" n="0530c16"/>冊袖之。登小舟急棹進中流。朗誦一葉。輒投一葉於
        <lb ed="X" n="0530c17"/>水。投已輒哭。哭已又讀。葉盡乃返。眾莫之知。景賢益
        <lb ed="X" n="0530c18"/>憐敬之。終不問和尚。和尚好飲不戒。日注酒一壺俟
        <lb ed="X" n="0530c19"/>客。客至輒飲。不則拉樵牧豎入飲。半酡呼豎兒和歌。
        <lb ed="X" n="0530c20"/>歌竟瞑焉而寐。和尚頎而秀爽。指柔白翦翦。落筆成
        <lb ed="X" n="0530c21"/>章不甚工。然意氣渙發。又能感愴人。或曰。和尚為建
        <lb ed="X" n="0530c22"/>文時御史。死之日。其徒問。師即死宜銘何許人。和尚
        <lb ed="X" n="0530c23"/>張目曰。松陽。問姓名不答。有詩若干篇。</p><p>
        <lb ed="X" n="0530c24"/>　當雪菴痛哭時。若遇善知識一點。吾見其渙然冰
        <lb ed="X" n="0531a01"/>　釋矣。用志不分。乃凝於神。回此以學道。何道之不
        <lb ed="X" n="0531a02"/>　克。故曰德山臨濟。若不出家學佛。定為曹孟德孫
        <lb ed="X" n="0531a03"/>　仲謀無疑。世出世法一揆。惜哉。雪菴之不遇。如臨
        <lb ed="X" n="0531a04"/>　濟德山者。一點化也。</p>
</div>
