<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0534c17daAn">
    <head><lb ed="X" n="0534c17"/>　　　　大安傳</head>
    <p><anchor n="X.77.1524.0534c18"/><lb ed="X" n="0534c18"/>大安。襄陽郝氏子也。幼禮古宗禪伯。祝髮於梅林。古
        <lb ed="X" n="0534c19"/>宗知其具宿智。遣之就古巖參學。二古同出天奇之
        <lb ed="X" n="0534c20"/>門。而巖為上首。居終南山。龍象景附。師至。一語投機。
        <lb ed="X" n="0534c21"/>輒授衣鉢。禪栖廬岳三十年。楚人嚴事之。新都汪公
        <lb ed="X" n="0534c22"/>伯玉。甞從師質疑。多有開發。甞謂。聞大安和尚所云
        <lb ed="X" n="0534c23"/>見性。冥合孔子所謂體仁。非惟世儒未之或知。雖大
        <lb ed="X" n="0534c24"/>安。亦不自知也。葢師甞與汪。論見性也。某年五月胐
        <lb ed="X" n="0535a01"/>示寂。先是。預示諸弟子以行期。若等無以衰麻。哭泣
        <lb ed="X" n="0535a02"/>為喪。毋背吾家法。諸弟子問故。則以一偈示之。既及
        <lb ed="X" n="0535a03"/>期。沐浴端坐。諸弟子請遺令。則又以一偈示之。距生
        <lb ed="X" n="0535a04"/>丁卯。行年七十有三。弟子就故廬傍築浮屠。以藏舍
        <lb ed="X" n="0535a05"/>利。</p>
</div>
