<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0387c06huiJi">
    <head><lb ed="X" n="0387c06"/>　　　　金　<persName key="A015301">華嚴寂</persName>大士傳</head>
    <p><anchor n="X.77.1524.0387c07"/><lb ed="X" n="0387c07"/><persName key="A015301">惠寂</persName>。姓王氏。<placeName key="CN0141182Z10AA">西河</placeName>人也。為童子時。白其父求出家。父
        <lb ed="X" n="0387c08"/>以一子故難之。及長。於佛書無不讀。授華嚴法界觀
        <lb ed="X" n="0387c09"/>於汾州<placeName key="CN0141182T04AA">天寧</placeName>寶和尚。父歿乃祝髮。居<placeName key="CN0141182T11AA">壽聖</placeName>。<date key="j21586212158985" when-iso="1198">時年已五<lb ed="X" n="0387c10"/>十有一矣</date>。<date from-iso="1102-01-28" to-iso="1107-02-01" key="j21235842125414">崇寧</date>改元。始以恩例得僧服。俄賜紫。遂主
        <lb ed="X" n="0387c11"/>信公講席。學子日盈其門。避兵南來。居汝州之<placeName key="CN0410482T04AA">普炤</placeName>。
        <lb ed="X" n="0387c12"/>又遷南陽之<placeName key="CN0411303T01AA">鄂城</placeName>。師以華嚴為業。手抄全經。日誦四
        <lb ed="X" n="0387c13"/>帙為定課。既客居。徒眾解散。獨處土室中。而不廢講
        <lb ed="X" n="0387c14"/>說。有問之者。云。吾為龍天說耳。龕前有樹。既枯而華。
        <lb ed="X" n="0387c15"/>隨采隨生。人以為道念堅實之感。<date when-iso="1226-10-04" key="j21691242169124">正大丙戌九月五<lb ed="X" n="0387c16"/>日</date>夜。說世界成就品。明日以揭示眾。告。以寂滅之意。
        <lb ed="X" n="0387c17"/>且曰。何從而來。何從而去。於是右脇而化。壽七十有
        <lb ed="X" n="0387c18"/>九。會葬萬人。所得舍利。及他靈異甚眾。起塔於<placeName key="CN0410482T04AA">普炤</placeName>
        <lb ed="X" n="0387c19"/>華嚴。廣陽之大聖。舞陽之弘教。<persName key="A019871">元遺山</persName>銘之云。彼上
        <lb ed="X" n="0387c20"/>人者。言外之傳。于華嚴海。為大法船。一龕宴居。幽祇
        <lb ed="X" n="0387c21"/>滿前。曾是枯株。秀頴鬱然。靈塔相望。有光燭天。鈴音
        <lb ed="X" n="0387c22"/>演法。普為大千。葢寔錄也。</p>
</div>
