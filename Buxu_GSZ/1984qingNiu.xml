<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0538c09qingNiu">
    <head><lb ed="X" n="0538c09"/>　　　　青牛傳</head>
    <p><anchor n="X.77.1524.0538c10"/><lb ed="X" n="0538c10"/>青牛者。不知何許人。幼祝髮為僧。居廬山最高處靜
        <lb ed="X" n="0538c11"/>室中。晝課誦經呪。夜則繞山唱佛號。鶉納百結。屐一
        <lb ed="X" n="0538c12"/>[革*兩]。重可十觔。以黃蠟白油鍊其齒。如生鐵鑄。就靜室
        <lb ed="X" n="0538c13"/>寒衲。夜聞屐聲。爭出松汁供之。呼曰青牛祖師。山有
        <lb ed="X" n="0538c14"/>虎。見其來。伏道傍以竢。如是者五十臘。壬寅春。胡給
        <lb ed="X" n="0538c15"/>舍徵吉。以使事道匡廬。愛其眉宇。凡五宿其室。癸卯。
        <lb ed="X" n="0538c16"/>袁儀部石公訪之。但見紫松枝為窠。一水甕一罏一
        <lb ed="X" n="0538c17"/>杖。游客好事者。間施以綿線米粟。歲僅一二。至則露
        <lb ed="X" n="0538c18"/>置地中出游。亦無門可扄。然亦無盜者。客至不問姓
        <lb ed="X" n="0538c19"/>名。不拜不供。了不知人間。禮公奇而叩之。亦無語。公
        <lb ed="X" n="0538c20"/>為施一詩贊歎之。或問。師。夜游遇虎。頗心動否。曰人
        <lb ed="X" n="0538c21"/>甞思害虎。虎無害人意也。訊其修持。但云念佛。己酉
        <lb ed="X" n="0538c22"/>之秋。入長安。神情骨相。無一不生人敬仰者。未幾事
        <lb ed="X" n="0538c23"/>聞。　慈聖。賜號曰青融。出金錢香果供之。永安寺中。
        <lb ed="X" n="0538c24"/>中貴學佛者。將為請師號紫衣。師聞而惡之。避匿城
        <lb ed="X" n="0539a01"/>東隆安寺。一夕坐化去。　慈聖出帑金。為之禮懺津
        <lb ed="X" n="0539a02"/>送焉。</p>
</div>
