<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0509c23yiAn">
    <head><lb ed="X" n="0509c23"/>　　　　元　如一菴傳</head>
    <p><anchor n="X.77.1524.0509c24"/><lb ed="X" n="0509c24"/>一菴如公。永嘉人。生玄氏。先誕五日。其父夢一異僧
        <lb ed="X" n="0510a01"/>持梵筴至。問何來。曰五雲。問何姓。曰姓殷。何名。亦曰
        <lb ed="X" n="0510a02"/>姓殷。且云。後五日當復來。視所持梵筴曰。用是表信。
        <lb ed="X" n="0510a03"/>至期而師誕。師頭骨嶄聳。目光射人。年十五。事方山
        <lb ed="X" n="0510a04"/>長老。削髮披緇。背誦楞嚴。至第五卷。得嘔血疾。乃輟
        <lb ed="X" n="0510a05"/>誦疾瘳。一夕夢所未誦經。皆金書大字。布列空中。厲
        <lb ed="X" n="0510a06"/>聲讀之。既覺猶存。移時始隱。自覺心地清涼。爾後一
        <lb ed="X" n="0510a07"/>誦如流。徹後通前。終身不忘矣。復依竺元和尚。究問
        <lb ed="X" n="0510a08"/>上事。雖提綱握要。然亦不廢此經。晚年居西[澗-日+月]菴。不
        <lb ed="X" n="0510a09"/>事匡徒。來者亦不深拒。翛然有政黃牛之風焉。</p>
</div>
