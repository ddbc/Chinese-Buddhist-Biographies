<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0420c10weiSheng">
    <head><lb ed="X" n="0420c10"/>　　　　黃檗勝．昭覺白．信相顯三師傳</head>
    <p><anchor n="X.77.1524.0420c11"/><lb ed="X" n="0420c11"/>惟勝。潼川羅氏子。得法於黃龍南公。然未見公時。已
        <lb ed="X" n="0420c12"/>大悟。特就印之而已。時黃檗席久虗。瑞州太守委黃
        <lb ed="X" n="0420c13"/>龍。擇主法。黃龍撾鼓集眾。垂語曰。鐘樓上念讚。牀脚
        <lb ed="X" n="0420c14"/>下種菜。道得者住黃檗。眾寂然。勝出眾曰。猛虎當路
        <lb ed="X" n="0420c15"/>坐。黃龍大悅。遂以應命。道風大震。名播海內。白梓州。
        <lb ed="X" n="0420c16"/>飛烏人。姓支氏。父謙聞道嵩山道者。以死生為戲。白
        <lb ed="X" n="0420c17"/>衣而梵行。甞云。吾根鈍。不得入圓頓。願有子續慧命
        <lb ed="X" n="0420c18"/>足矣。自少聞父誨。諦聽沉思。有如夙習。一日過溪。忽
        <lb ed="X" n="0420c19"/>有省。遂往峩眉山落髮。父子相依游講。通性相宗經
        <lb ed="X" n="0420c20"/>論。去之南遊。首謁太平俊公於澧州。俊謂真吾法子。
        <lb ed="X" n="0420c21"/>付以說法大衣。白遜謝。聞黃檗道望造焉。三年未印
        <lb ed="X" n="0420c22"/>可。操事益勤。一日勝擡頭儗有言。白咄曰。這老漢。勝
        <lb ed="X" n="0420c23"/>大笑肯之。元豐末。南康郡王。邀勝詣輦下。白侍行。會
        <lb ed="X" n="0420c24"/>太學生上書訟博士者。語連勝。有旨放歸蜀。門人星
        <lb ed="X" n="0421a01"/>散。白獨負巾鉢以從。既至居昭覺。法筵之盛。猶黃檗
        <lb ed="X" n="0421a02"/>也。勝將化成都。帥以繼席主化為問。師曰。無如白者。
        <lb ed="X" n="0421a03"/>白開法。遵南方規範。一洗律居之弊。不超性海是理
        <lb ed="X" n="0421a04"/>事縛。不透聲輪是語言縛。白上堂語也。諸方傳誦。靡
        <lb ed="X" n="0421a05"/>然向風。朝散郎馮敢。奉議郎段玘。天台山隱者宋放。
        <lb ed="X" n="0421a06"/>唐安文士祖思昱。皆摳衣執弟子禮。元祐末。白水寺
        <lb ed="X" n="0421a07"/>僧正闕。丞相蔡京。時帥蜀。命白往。白不樂。遂併昭覺
        <lb ed="X" n="0421a08"/>辭之。歸舊剎說法。久之示疾。頌曰。風高月冷。水遠天
        <lb ed="X" n="0421a09"/>長。出門無影。四面八方。怡然而寂。顯遂嗣其法。顯。潼
        <lb ed="X" n="0421a10"/>川王氏子。少舉進士。有聲。甞掬溪水為戲。至夜思之。
        <lb ed="X" n="0421a11"/>見水。泠然盈室。欲汲不可。而塵境自空。悟曰。吾世網
        <lb ed="X" n="0421a12"/>裂矣。往依白得度。隨眾咨參。一日白問。高高峯頂立。
        <lb ed="X" n="0421a13"/>深深海底行。子如何會。顯於言下頓悟。曰。釘殺脚跟
        <lb ed="X" n="0421a14"/>也。白舉起拂子。顯一笑而出。服勤七祀。南游見五祖
        <lb ed="X" n="0421a15"/>演和尚。久處侍寮。澈法底蘊。四十餘年始還。時白尚
        <lb ed="X" n="0421a16"/>無恙。舉應長松。遷保福信相。太常卿蘇元老。序其語
        <lb ed="X" n="0421a17"/>錄云。頃者吾蜀。但以講席律壇。為無等等法。未知祖
        <lb ed="X" n="0421a18"/>道之高。晚得真覺勝禪師。自黃檗。闡化成都昭覺寺。
        <lb ed="X" n="0421a19"/>初會易之廣大。變動周流六虗者。又原道之微妙。混
        <lb ed="X" n="0421a20"/>成先天地生者。遂言曰。吾法函葢乾坤不為大。銷殞
        <lb ed="X" n="0421a21"/>虗空不為難。當體現成。隨用立具。西南緇素。驟聞者
        <lb ed="X" n="0421a22"/>多。瞪矒不入。久各憮然。莫不失喜落涕。恨遭遇之晚。
        <lb ed="X" n="0421a23"/>勝禪師既歿。紹禪師繼之。其法猶勝禪師也(紹即白)。而
        <lb ed="X" n="0421a24"/>化度加眾。紹禪師既歿。顯禪師繼之。其法猶紹禪師
        <lb ed="X" n="0421b01"/>也。而緣合加盛。前住長松。今居保福。皈依之侶未可
        <lb ed="X" n="0421b02"/>計。濟[托-七+友]之功未有艾也。嗚呼。釋迦別傳。迦葉親授。西
        <lb ed="X" n="0421b03"/>天祖師所護念。中華耆宿所承襲。遐哉邈矣。不圖今
        <lb ed="X" n="0421b04"/>日及吾身親見之。然師奧句微言。某未敢窺測。聊舉
        <lb ed="X" n="0421b05"/>大略。曉吾黨新發意者。蘄與交臂作舞。同趍師門云。
        <lb ed="X" n="0421b06"/>葢其為時賢致歎。如此。</p><p>
        <lb ed="X" n="0421b07"/>　明河曰。顯出蜀得東山。磨淬最久。始臻源奧。及出
        <lb ed="X" n="0421b08"/>　世。獨為紹覺燒香。議者謂。其以小技溷掩道望。以
        <lb ed="X" n="0421b09"/>　故情謬紊師承。叢林目為顯牛子云。</p>
</div>
