<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0413a07shouZhi">
    <head><lb ed="X" n="0413a07"/>　　　　大愚芝．法華舉．瑯琊覺傳</head>
    <p><anchor n="X.77.1524.0413a08"/><lb ed="X" n="0413a08"/>禪師。名守芝。太原王氏子。少棄家。於潞州承天寺試
        <lb ed="X" n="0413a09"/>法華得度。為大僧。講金剛般若。名滿三河。時汾陽禪
        <lb ed="X" n="0413a10"/>望大振。竊疑之往觀焉。同參者。慈明瑯琊等數人。服
        <lb ed="X" n="0413a11"/>誠陽室。遂受印可。南游住高安。大愚上堂。甞舉汾陽
        <lb ed="X" n="0413a12"/>十智同真話曰。先師云要識是非面目現在也。大省
        <lb ed="X" n="0413a13"/>力後生。晚學刺頭。向言句裡。貪著義味。如驢[舌*氐]尿處。
        <lb ed="X" n="0413a14"/>棒打不回。蓋為不廣求知識。徧歷門風。多是得一言
        <lb ed="X" n="0413a15"/>半句。便點頭嚥唾。道已了辦上座。大有未穩當處在。
        <lb ed="X" n="0413a16"/>上堂大眾集定乃曰。現成公案也。是打揲不辦便下
        <lb ed="X" n="0413a17"/>座。慈明。有善侍者。號稱明眼。聞師之風。自石霜至大
        <lb ed="X" n="0413a18"/>愚入室。師趯出履一隻。善退身而立。師俯取履。善輒
        <lb ed="X" n="0413a19"/>踏倒。師起面壁。以手點津。連畫其壁三。善瞠立其後。
        <lb ed="X" n="0413a20"/>師旋轉以履打。至法堂。善曰。與麼為人瞎却一城人
        <lb ed="X" n="0413a21"/>眼在。會中有僧。日誦金剛經一百遍。師令侍者喚至。
        <lb ed="X" n="0413a22"/>問曰。聞汝日誦金剛經一百遍。是否。曰不敢。師曰。汝
        <lb ed="X" n="0413a23"/>曾究經意否。汝但日誦一遍。參究佛意。若一句下悟
        <lb ed="X" n="0413a24"/>去。如飲海水一滴。便知百川之味。僧如教。一日誦至
        <lb ed="X" n="0413b01"/>應如是知如是見如是信。解不生法相處。遂以白師。
        <lb ed="X" n="0413b02"/>師遽指牀前狗子云。狗子聻。僧無語。師便打出。作偈
        <lb ed="X" n="0413b03"/>曰。砂裏無油事可哀。翠岩嚼飯餵嬰孩。一朝好惡知
        <lb ed="X" n="0413b04"/>端的。始覺從前滿面灰。稱者謂。師作偈絕精峭。此蓋
        <lb ed="X" n="0413b05"/>其一斑云。嘉祐初示寂。塔於西山。雲峰悅公。師之真
        <lb ed="X" n="0413b06"/>子。別有傳。</p><p>
        <lb ed="X" n="0413b07"/>法華舉禪師。汾陽嗣也。初住龍舒法華寺。後移居白
        <lb ed="X" n="0413b08"/>雲海會焉。為人精嚴諒直。飽參。汾陽特稱之。一錫出
        <lb ed="X" n="0413b09"/>并汾。所至披靡。謁公安遠公。逗青松黃葉之機。于福
        <lb ed="X" n="0413b10"/>昌善處。逞琢句調琴之辯。又謁延壽賢。大愚芝公。夾
        <lb ed="X" n="0413b11"/>山真首座。慈明棲賢諟。雪竇顯。五祖戒公。瑯琊覺。西
        <lb ed="X" n="0413b12"/>湖西峰庵主。主。明招位下傑出者也。有偈云。絕頂西
        <lb ed="X" n="0413b13"/>峰路。峻機誰敢當。超然凡聖外。瞥隔兩重光。師至。問
        <lb ed="X" n="0413b14"/>曰。如何是兩重光。曰。月從東出。日向西沒。師曰。庵主
        <lb ed="X" n="0413b15"/>未見明招時如何。曰。滿盞油難盡。進曰。見後如何。曰。
        <lb ed="X" n="0413b16"/>多心易得乾。師機辯。如雷砰電射。不可把玩。諸方畏
        <lb ed="X" n="0413b17"/>服。號舉道者。上堂。釋迦不出世。達麼不西來。佛法徧
        <lb ed="X" n="0413b18"/>天下。談玄口不開。至哉斯言。達古今一貫也。甞曰。僧
        <lb ed="X" n="0413b19"/>家以寂住為本。豈可觀州獵縣。看山門景致過時耶。
        <lb ed="X" n="0413b20"/>覺範稱之。如薛仁貴著白袍。西平王著錦帽。真勇于
            <lb ed="X" n="0413b21"/>道者也。年七十餘。始歿。塔于海會。</p><p>
        <lb ed="X" n="0413b22"/>瑯琊山慧覺禪師者。西洛人也。父為衡陽太守。死于
        <lb ed="X" n="0413b23"/>官。師扶櫬歸洛。過澧陽。藥山古剎。宛若夙居。由此出
        <lb ed="X" n="0413b24"/>家。後得法於汾陽。住滁水。高揭剎竿。與雪竇顯公。同
        <lb ed="X" n="0413c01"/>時唱道。時號二甘露門。上堂。奇哉十方佛。元是眼中
        <lb ed="X" n="0413c02"/>花。欲識眼中花。元是十方佛。欲識十方佛。不是眼中
        <lb ed="X" n="0413c03"/>花。欲識眼中花。不是十方佛。于此明。得過在十方佛。
        <lb ed="X" n="0413c04"/>于此未明。聲聞起舞。獨覺臨粧。珍重。師福相端嚴。所
        <lb ed="X" n="0413c05"/>至成益。甞往蘇州。看范希文。因受信施。及千餘緡。遂
        <lb ed="X" n="0413c06"/>遣人陰計在城諸寺僧數。皆密送錢。同日為眾檀設
        <lb ed="X" n="0413c07"/>齋。其即預辭范公。是日侵早發船。逮天明眾知已去。
        <lb ed="X" n="0413c08"/>有追至常州得見者。受法利而還。靈源稱之曰。觀此
        <lb ed="X" n="0413c09"/>老一舉。使姑蘇道俗。悉起信心。增深道種。師法嗣數
        <lb ed="X" n="0413c10"/>輩。長水璿講師。其一也。具義解中。泉大道三公。同參
                <lb ed="X" n="0413c11"/>也。見列感通中。</p><p>
        <lb ed="X" n="0413c12"/>系曰。三公。皆為西河師子兒。而舉公跳躑。故慳于嗣。
        <lb ed="X" n="0413c13"/>夫為善知識。如霧露在人。當使時時有潤。瑯琊蘇州
        <lb ed="X" n="0413c14"/>之舉。須瑯琊始得。囂囂者不得效顰。</p>
</div>
