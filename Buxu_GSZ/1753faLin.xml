<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0458a10faLin">
    <head><lb ed="X" n="0458a10"/>　　　　竹泉林禪師傳</head>
    <p><anchor n="X.77.1524.0458a11"/><lb ed="X" n="0458a11"/>法林。別號了幻。台寧海黃氏子。依太虗同公出家。看
        <lb ed="X" n="0458a12"/>睦州語有省。參元叟於中竺。洞徹底蘊。東嶼在淨慈。
        <lb ed="X" n="0458a13"/>招分半座。談說聳震。有古大老之風。竺原在浮山。得
        <lb ed="X" n="0458a14"/>師提唱語。稱譽不置。尋美以偈。有五百眾中居上首。
        <lb ed="X" n="0458a15"/>妙解堪作天人師之句。居蒙堂不出戶者九年。行省
        <lb ed="X" n="0458a16"/>脫歡公。請主萬素。遷中竺。至元四年。主靈隱。順帝錫
        <lb ed="X" n="0458a17"/>以金襴法衣。時寂炤在徑山。父子同時唱道。五山人
        <lb ed="X" n="0458a18"/>以為盛事。大能翔席虗。行院致幣焉。師固辭。使者往
        <lb ed="X" n="0458a19"/>返不已。師避于會稽山中。行院知不可強。仍請領靈
        <lb ed="X" n="0458a20"/>隱。無何退居了幻菴。至正十五年春。感疾。集諸徒敘
        <lb ed="X" n="0458a21"/>平生本末。且誡之曰。佛法下衰。無甚於今。宜各努力。
        <lb ed="X" n="0458a22"/>吾世緣止於斯矣。書偈曰。七十二年。虗空打橛。末後
        <lb ed="X" n="0458a23"/>一句。不說不說。奄然而化。龕留十日。顏色不變。窆全
        <lb ed="X" n="0458a24"/>身於松源塔西。塔前古桂。當春吐花。清香滿路。見者
        <lb ed="X" n="0458b01"/>歎異。侍講學士黃晉卿。目見其事。書塔銘中。</p>
</div>
