<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0421b24shunGong">
    <head><lb ed="X" n="0421b24"/>　　　　景福順禪師傳</head>
    <p><anchor n="X.77.1524.0421c01"/><lb ed="X" n="0421c01"/>順公。西蜀人。有遠識。為人勤劬。叢林後進。皆母德之。
        <lb ed="X" n="0421c02"/>得法於老黃龍。初出蜀。與圓通訥偕行。已又與大覺
        <lb ed="X" n="0421c03"/>璉游甚久。有讚其像者曰。與訥偕行。與璉偕處。得法
        <lb ed="X" n="0421c04"/>于南。為南長子。然緣薄。所居皆遠方小剎。學者過其
        <lb ed="X" n="0421c05"/>門莫能識。師亦超然自樂。視世境如飛埃過目。壽八
        <lb ed="X" n="0421c06"/>十餘。坐脫於香城山。顏貌如生。平生與潘延之善。將
        <lb ed="X" n="0421c07"/>終。使人要之敘別。延之至。師已去矣。其示眾多為偈。
        <lb ed="X" n="0421c08"/>皆德言也。有偈曰。夏日人人把扇搖。冬來以炭滿爐
        <lb ed="X" n="0421c09"/>燒。若能於此全知曉。塵劫無明當下消。又作趙州勘
        <lb ed="X" n="0421c10"/>婆偈曰。趙州問路。婆子答云直與去麼。皆言勘破老
        <lb ed="X" n="0421c11"/>婆。婆子無你雪處。又作黃龍三關頌曰。長江雲散水
        <lb ed="X" n="0421c12"/>滔滔。忽爾狂風浪便高。不識漁家玄妙意。偏於浪裏
        <lb ed="X" n="0421c13"/>颭風濤。又曰。南海波斯入大唐。有人別寶便商量。或
        <lb ed="X" n="0421c14"/>時遇賤或時貴。日到西峰影漸長。又曰。黃龍老和尚。
        <lb ed="X" n="0421c15"/>有箇生緣語。山僧承嗣伊。今日為君舉。為君舉猫兒。
        <lb ed="X" n="0421c16"/>偏解捉老鼠。</p>
</div>
