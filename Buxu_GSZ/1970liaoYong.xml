<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0534a02liaoYong">
    <head><lb ed="X" n="0534a02"/>　　　　了用．德潮．無礙三師傳</head>
    <p><anchor n="X.77.1524.0534a03"/><lb ed="X" n="0534a03"/>了用。號雪機。姓張。遂寧人。初為應教。偶出遇天淵和
        <lb ed="X" n="0534a04"/>尚。謂之曰。觀子氣韻堪出家。師曰。吾猶為俗人耶。淵
        <lb ed="X" n="0534a05"/>曰。行俗事為俗人。詎在髮之有無。遂感悟。棄所業。一
        <lb ed="X" n="0534a06"/>衲從淵學禪。久之有得。人欲挽師出世。師搖手曰。不
        <lb ed="X" n="0534a07"/>入這[袖-由+呆]社。因結菴而隱。賦詩云。傍樹修菴倚翠岑。烟
        <lb ed="X" n="0534a08"/>霞繚繞白雲深。愚癡祗合栖泉壑。潦倒何妨論古今。
        <lb ed="X" n="0534a09"/>怪石溪邊塗去跡。浮嵐岩下絕來音。太平世界元無
        <lb ed="X" n="0534a10"/>事。空自勞勞向外尋。七十二歲。卒於山菴。</p><p>
        <lb ed="X" n="0534a11"/>德潮。號普光。姓陳。其先浙人。　國初。從父廉宦游。遂
        <lb ed="X" n="0534a12"/>家於蜀。師生多異徵。出俗。從珠玉山無際禪師游。三
        <lb ed="X" n="0534a13"/>年。得際首一肯。乃入永興山。卓菴居靜。草衣木食。造
        <lb ed="X" n="0534a14"/>詣難量。山高峻苦無水。師入定。覺石中泠泠聲。隨以
        <lb ed="X" n="0534a15"/>杖點之。泉湧出。今<ptr target="fn1"/>耳泉是也。且預知未來事。奇蹟頗
            <lb ed="X" n="0534a16"/>多。師固自秘之。人不得而傳。八十九而寂。</p><p>
        <lb ed="X" n="0534a17"/>無礙。信陽人。有至行。持一鉢入南岳天柱峰獅子崖。
        <lb ed="X" n="0534a18"/>崖中僅容木榻。無礙。坐木榻。啖野菜。不穀食者七年。
        <lb ed="X" n="0534a19"/>邑人聞而造焉見之。為之吐舌。乃謀所居。共力新南
        <lb ed="X" n="0534a20"/>臺寺以處之。弘治間。太崖李公游衡山。所稱有僧崖
        <lb ed="X" n="0534a21"/>居食生菜。衣百結如粟穗。見人嘿嘿者。即無礙也。野
        <lb ed="X" n="0534a22"/>雲孤[鴳-女+隹]。飄飄然無與於斯世。一時名公多重之。瘳道
        <lb ed="X" n="0534a23"/>南太守喬瑛。御史劉暘等諸公。皆有詩贈。脊梁直脚
        <lb ed="X" n="0534a24"/>跟穩。三師高風。居然可想而見也。</p>
</div>
