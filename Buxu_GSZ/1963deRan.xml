<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0531c13deRan">
    <head><lb ed="X" n="0531c13"/>　　　　德然傳(附道安)</head>
    <p><anchor n="X.77.1524.0531c14"/><lb ed="X" n="0531c14"/>德然。號唯菴。華亭張氏子。生具異相。左足下有一痣。
        <lb ed="X" n="0531c15"/>口能容拳。舌能[舌*氐]鼻。七歲誦法華經於杭之天龍寺。
        <lb ed="X" n="0531c16"/>慨然有游方之志。初見石屋珙公。後參千巖長禪師。
        <lb ed="X" n="0531c17"/>大有契證。珙。囑以緣在吳松。為書松隱二字與之。素
        <lb ed="X" n="0531c18"/>首座。以福薄不可出世為人。爾其步素公之後塵乎。
        <lb ed="X" n="0531c19"/>遂歸里於城南。結菴以居。揭珙書為額。足不越閫者
        <lb ed="X" n="0531c20"/>數年。甞劙指血。命高行僧道謙。書華嚴經八十一卷。</p><p>
        <lb ed="X" n="0531c21"/>　洪武初。以有道徵。未幾以病還。甞曰。學佛法人。無
        <lb ed="X" n="0531c22"/>徒恃見地。一知半解。濟得何事。顧力行何如耳。繇是
        <lb ed="X" n="0531c23"/>愈益精勵。間亦為韻語。不與人倡和。自適而已。有船
        <lb ed="X" n="0531c24"/>居詩十首。清絕可誦。又建七級塔。奉藏血書法寶。二
        <lb ed="X" n="0532a01"/>十一年四月十四日。辭眾。泊然而逝。塔全身於松隱
        <lb ed="X" n="0532a02"/>菴。法子曰道安。矢節礪行。有乃父風。常行般舟三昧。
        <lb ed="X" n="0532a03"/>永樂丙申。年七十七化去。遺偈云。不會掘地計天。也
        <lb ed="X" n="0532a04"/>解虗空打楔。驚起須彌倒舞。海底蝦蟆吞月。踏翻生
        <lb ed="X" n="0532a05"/>死大洋。說甚漚生漚滅。</p>
</div>
