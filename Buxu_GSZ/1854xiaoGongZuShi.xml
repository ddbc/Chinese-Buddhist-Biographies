<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0498b07xiaoGongZuShi">
    <head><lb ed="X" n="0498b07"/>　　　　五代　二蕭師傳</head>
    <p><anchor n="X.77.1524.0498b08"/><lb ed="X" n="0498b08"/>蕭公祖師。蜀人。生於殘唐。師雪峰存和尚。行頭陀行。
        <lb ed="X" n="0498b09"/>久之。得悟而發通。於閩服。大著神異。閩人莫知其名。
        <lb ed="X" n="0498b10"/>因稱蕭公祖師。古田有白蛇肆害。師驅之。溪源有毒
        <lb ed="X" n="0498b11"/>龍為雉。師降之。至於封山打洞。無妖不剪。無怪不除。
        <lb ed="X" n="0498b12"/>合四境之內。地方千餘里。魔氛不作。月皎清光。人無
        <lb ed="X" n="0498b13"/>惡夢。有偈曰。剃髮還留髮。居塵不染塵。人稱三教主。
        <lb ed="X" n="0498b14"/>了義一歸真。又曰。一相元無相。如來如不來。道全歸
        <lb ed="X" n="0498b15"/>四果。顯法救三災。觀師偈意。是葢大菩薩。示跡度生。
        <lb ed="X" n="0498b16"/>非專羊鹿位中人也。師至宋嘉熙間。始入滅。住世三
        <lb ed="X" n="0498b17"/>百餘歲。火化於鳳冠巖。祥光燭天。異香普聞。火盡。鄉
        <lb ed="X" n="0498b18"/>民刻木肖師形。盛骨於內。請有司立菴奉之。錫胤弭
        <lb ed="X" n="0498b19"/>災。隨禱而應。尤効於雨。[虔-文+ㄆ]禮則霈焉隨踵而至。　又有
        <lb ed="X" n="0498b20"/>蕭禪和者。長沙萊陽人。生後唐。為弓手催稅。夜宿逋
        <lb ed="X" n="0498b21"/>負之家。明日逋家欲烹鵝以待。鵝覺焉。遂作人語。語
        <lb ed="X" n="0498b22"/>雌曰。我明日當烹。汝善視諸子。弓手聞之。天未明。謂
        <lb ed="X" n="0498b23"/>逋家曰。何以相待。逋家曰。烹鵝矣。曰。何不生與我。遂
        <lb ed="X" n="0498b24"/>携鵝而去。因感此出家。遍參知識。修鍊精苦。所至挈
        <lb ed="X" n="0498c01"/>鵝以自隨。亦著靈異。一日遊茶鄉小崗。見老嫗肩水。
        <lb ed="X" n="0498c02"/>向求飲。嫗進水遜詞曰。水非泉。恐未潔。禪和憫之曰。
        <lb ed="X" n="0498c03"/>汝願富貴乎。嫗曰。地無泉。歲不熟。食且少。安望富貴。
        <lb ed="X" n="0498c04"/>但得水暘時。歲有年足矣。禪和即於近山巖下。以錫
        <lb ed="X" n="0498c05"/>杖鑿石孔七。以碗覆之。俾七日後去碗。當有泉。後果
        <lb ed="X" n="0498c06"/>然蔭注千頃。後人賴之。入宋。于江西慶雲寺立化。鵝
        <lb ed="X" n="0498c07"/>亦長號而死。二師同姓。其脫然不可思議處又同。故
        <lb ed="X" n="0498c08"/>合傳。</p>
</div>
