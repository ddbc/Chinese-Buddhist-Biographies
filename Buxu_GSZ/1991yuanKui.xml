<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0541a06yuanKui">
    <head><lb ed="X" n="0541a06"/>　　　　圓魁傳</head>
    <p><anchor n="X.77.1524.0541a07"/><lb ed="X" n="0541a07"/>圓魁。應天溧陽人。袁應魁也。有妻子兄弟。田宅頗饒。
        <lb ed="X" n="0541a08"/>一日棄之。出游至鴈宕靈巖谷。遂投師落髮。更名圓
        <lb ed="X" n="0541a09"/>魁。然不甚禮誦解。甞掩室靜坐。手甲長二寸餘。冬夏
        <lb ed="X" n="0541a10"/>一衲無增減。萬曆丙戌。四明戴祭酒洵。至露巖與語。
        <lb ed="X" n="0541a11"/>魁默默。似無知者明。忽造戴。謀建寺。又明年寺成。且
        <lb ed="X" n="0541a12"/>曰。有佛無經。佛法何明。凡愚何覺。吾將造京師。請藏
        <lb ed="X" n="0541a13"/>經歸寺。以畢吾志。未行乃留。寓塔亭山。實戴留之也。
        <lb ed="X" n="0541a14"/>戴日嘵嘵佛法。深開示魁。魁唯嘿然而已。魁有日席
        <lb ed="X" n="0541a15"/>地仰天。戴曰。雲行鳥飛。佛體也。魁笑從容曰。自古只
        <lb ed="X" n="0541a16"/>有僧為儒說法。今公反以儒為僧說法亦異事。良久
        <lb ed="X" n="0541a17"/>忽起。附戴耳自指其鼻尖。低聲曰。我雖不解文義。然
        <lb ed="X" n="0541a18"/>甞炤管主人公。時刻不忘者。二十餘年矣。戴異之。前
        <lb ed="X" n="0541a19"/>席欲與深言。竟無語。次年。始北上至京。憩錫玄真觀。
        <lb ed="X" n="0541a20"/>即坐化焉。其化日如甞時。但獨語曰。印藏經自有時。
        <lb ed="X" n="0541a21"/>今亦已矣。遂瞑目。猶謂其晏坐不知已化也。化之日
        <lb ed="X" n="0541a22"/>面色微青。明日轉紅潤如生。七日而鬚髮漸長。都人
        <lb ed="X" n="0541a23"/>瞻禮紛沓。觀主懼多事。陳於禮部。請從茶毗。宗伯王
        <lb ed="X" n="0541a24"/>公。具龕。薪火之烟皆西向。時壬辰歲二月二日也。年
        <lb ed="X" n="0541b01"/>五十六。遺一偈蓐間曰。自古原無死。無死亦無生。是
        <lb ed="X" n="0541b02"/>夢還非夢。亘古又亘今。其徒明海。負其骨南歸。戴聞
        <lb ed="X" n="0541b03"/>之歎曰。退之之大顛。示以形骸可外。子瞻之了元。使
        <lb ed="X" n="0541b04"/>知性命所歸。吾是以深信魁之以覺。覺吾夢也。又深
        <lb ed="X" n="0541b05"/>媿吾之方夢。夢未覺也。遂為銘其塔。</p>
</div>
