<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0496a07daiAnZhuang">
    <head><lb ed="X" n="0496a07"/>　　　　明　<persName key="A001222">呆菴莊</persName>公傳(<persName key="unknown">敬菴</persName>)</head>
    <p><anchor n="X.77.1524.0496a08"/><lb ed="X" n="0496a08"/><persName key="A001222">呆菴莊</persName>禪師。<placeName key="PL000000014893">台州</placeName>人也。住持<placeName key="PL000000011848">徑山</placeName>。學者雲合。說法酧
        <lb ed="X" n="0496a09"/>機。迅若奔雷。有呆菴語錄。湮沒無傳。記籍但載其答
        <lb ed="X" n="0496a10"/>儒一編。意深而遠。語宏以肆。轟轟然。誠宗門之偉人
        <lb ed="X" n="0496a11"/>也。或以儒釋內外之辯問者曰。昔宋儒<persName key="A003586">晦翁</persName>曰。釋所
        <lb ed="X" n="0496a12"/>謂心上做工夫。本不是。<persName key="G000002">程子</persName>曰。釋氏之學。於敬以直
        <lb ed="X" n="0496a13"/>內。則有之矣。義以方外。則未之有也。故滯固者入於
        <lb ed="X" n="0496a14"/>枯稿。疏通者歸於恣肆。此佛教所以隘也。吾儒則不
        <lb ed="X" n="0496a15"/>然。率性而已。斯理也聖人於易備言之。二翁之說何
        <lb ed="X" n="0496a16"/>如。師曰。不然。教有內外不同。故造理有淺深之異。求
        <lb ed="X" n="0496a17"/>之於內。心性是也。求之於外。學解是也。故心通則萬
        <lb ed="X" n="0496a18"/>法俱融。着相則目前自昧。嗚呼外求之失。斯為甚矣。
        <lb ed="X" n="0496a19"/>今儒學之弊。浮華者。固以辭章為事。純實者。亦不過
        <lb ed="X" n="0496a20"/>以文義為宗。其實心學則皆罔然也。宋之真儒。深知
        <lb ed="X" n="0496a21"/>其病。又知吾心工夫為有本。是當教本抑末。以斥其
        <lb ed="X" n="0496a22"/>言語文字之非。可也。而復以心上工夫不是。何自為
        <lb ed="X" n="0496a23"/>矛盾歟。本既不是。何謂却勝儒者乎。此其不能窮心
        <lb ed="X" n="0496a24"/>學之理。於吾佛之道。深自惑亂。而不能取決也。觀<persName key="A007883">伊<lb ed="X" n="0496b01"/>川</persName>之言。亦然。夫既愍吾道為有內無外矣。果能以道
        <lb ed="X" n="0496b02"/>為本。得本何憂於末哉。繼言枯稿恣肆。又愍吾道之
        <lb ed="X" n="0496b03"/>隘。是未見其大者矣。既曰。佛有覺之理。為敬以直內。
        <lb ed="X" n="0496b04"/>復言要之亦不是。皆反覆自惑之言耳。豈真知此理
        <lb ed="X" n="0496b05"/>者哉。若率性之說。亦不出吾心上工夫。必取證於易。
        <lb ed="X" n="0496b06"/>易乃心上之妙理。先儒不明本心之體。遂不明良知
        <lb ed="X" n="0496b07"/>良能之所自出。謂有氣而後有知。乃推性命之源於
        <lb ed="X" n="0496b08"/>氣。推性為氣中之理。以性循理為道。故隨事隨物以
        <lb ed="X" n="0496b09"/>明理。不知天地人物形氣。皆生於覺性之中。而吾之
        <lb ed="X" n="0496b10"/>本心妙明徧照。已在思慮未發之時。若有得於此。即
        <lb ed="X" n="0496b11"/>時中之義也。失此不能少存於內。徒追求於事物之
        <lb ed="X" n="0496b12"/>末。謂之義以方外。豈有是哉。取證於易者。易言至神
        <lb ed="X" n="0496b13"/>至聖。皆指不可測不可知之地。故不疾而速。不行而
        <lb ed="X" n="0496b14"/>至。又以無思無為無感通之本。則易所證。固非外矣。
        <lb ed="X" n="0496b15"/>夫了悟之地。非學解所能到。悟則謂之內。解則謂之
        <lb ed="X" n="0496b16"/>外。則內教外教。所以不同也。儒者專用力於外。凡知
        <lb ed="X" n="0496b17"/>解所不及者。不復窮究。故不知允執厥中之道。天理
        <lb ed="X" n="0496b18"/>流行之處。皆在思慮不起。物欲淨盡之時。踐履雖專。
        <lb ed="X" n="0496b19"/>終不入聖人之域矣。葢因疑佛氏之迹。為無父無君。
        <lb ed="X" n="0496b20"/>遂不究盡其說。使孔聖之道不明。乃成毀佛之過也。
        <lb ed="X" n="0496b21"/>惜哉。師將化忽云。難難。二八嬌娘上高山。老僧扶不
        <lb ed="X" n="0496b22"/>得。言訖而寂。</p><p>
            <lb ed="X" n="0496b23"/><persName key="unknown">敬菴莊</persName>公。亦<placeName key="PL000000014893">台</placeName>人。自幼智慧不凡。祝髮<placeName key="unknown">廣慈</placeName>祝。輕世
            <lb ed="X" n="0496b24"/>薄塵。遍參有悟入。<date from-iso="1403-02-01" to-iso="1424-08-21" key="j22335262241398">永樂間</date>。住<placeName key="PL000000011848">徑山</placeName>。奉詔修大典。寓<placeName key="PL000000009061">天<lb ed="X" n="0496c01"/>界</placeName>三年。<persName key="A001522">姚廣孝</persName>等諸公。交章舉住持。固辭還<placeName key="PL000000011848">徑山</placeName>。其
            <lb ed="X" n="0496c02"/>嘉言善行。惜不得盡傳。<persName key="A001222">呆菴</persName>甞云。<persName key="unknown">敬菴</persName>。甞主<placeName key="unknown">越中</placeName>二
            <lb ed="X" n="0496c03"/>剎。既來<placeName key="unknown">龍河</placeName><persName key="A000581">全室</persName>翁。以二座處之。退休一室。以風節
            <lb ed="X" n="0496c04"/>自持。良可尚也。一日含笑而化。塔於<placeName key="unknown">水嶺小池</placeName>之上。</p>
</div>
