<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0460c04liaoYi">
    <head><lb ed="X" n="0460c04"/>　　　　天目斷崖禪師</head>
    <p><anchor n="X.77.1524.0460c05"/><lb ed="X" n="0460c05"/>了義。德清人。俗姓楊。母張氏。宋景定癸亥舉師。六歲
        <lb ed="X" n="0460c06"/>始能言。從其母誦法華經。人世事懵無所知。姿貌凝
        <lb ed="X" n="0460c07"/>然。志若有所待。年十七。有僧遇之。舉高峰上堂語。師
        <lb ed="X" n="0460c08"/>矍然起立。謂僧曰。能引我往見之乎。母具裝遣之。行
        <lb ed="X" n="0460c09"/>見高峰於天目獅子巖之死關。以童子給侍左右。乃
        <lb ed="X" n="0460c10"/>令提萬法歸一一歸何處。因名之曰從一。他日室中。
        <lb ed="X" n="0460c11"/>舉牛過窗櫺話。師儗開口。峰隨痛棒之。不覺墮於崖
        <lb ed="X" n="0460c12"/>下。同學明通。捫蘿接磴以救之。則已出半山無所苦
        <lb ed="X" n="0460c13"/>也。謂通曰。我機緣不在此。往江西見欽公去也。通曰
        <lb ed="X" n="0460c14"/>汝負老漢棒矣。即與還山之西禪庵。自誓曰。我七日
        <lb ed="X" n="0460c15"/>不證則決去。端直堅壁。忘廢寢食。夜則攀樹。露立達
        <lb ed="X" n="0460c16"/>旦。未及所期。豁然大悟。馳至死關。呼曰。老和尚。今日
        <lb ed="X" n="0460c17"/>謾我不得。呈頌曰。大地山河一片雪。太陽一出便無
        <lb ed="X" n="0460c18"/>蹤。自此不疑諸佛祖。更無南北與西東。明日峰上堂
        <lb ed="X" n="0460c19"/>云。我漫天網子。打鳳羅龍。不曾遇得一蝦蠏。今日有
        <lb ed="X" n="0460c20"/>蟭螟蟲撞入。三十年後。向孤峰絕頂。揚聲大叫去在。
        <lb ed="X" n="0460c21"/>自此呵勵同學。言不少遜。乃曰。盡大地有一人發真
        <lb ed="X" n="0460c22"/>歸源。我皆知之。峰歎其俊快。久參者媿焉。幾有命如
        <lb ed="X" n="0460c23"/>懸絲之慮。遂歸德清。其母為賣簪珥。同入武康上栢
        <lb ed="X" n="0460c24"/>山。結茅以居。人見其混俗。罔測其意。峰召之還山。峰
        <lb ed="X" n="0461a01"/>曰。大有人道。你[掐-臼+也]泥帶水。師曰。兩眼對兩眼。峰為落
        <lb ed="X" n="0461a02"/>髮受具。改名了義。元貞乙未。高峰示寂。師亦韜晦。或
        <lb ed="X" n="0461a03"/>游禪林居下板。孤峭嚴峻。不假借人辭色。或嬉笑怒
        <lb ed="X" n="0461a04"/>罵。粗言穢語。人所不堪。或不因勸請。隨機開導。聲如
        <lb ed="X" n="0461a05"/>奔雷。自是王公貴人爭相迎。奉布施充斥。視之漠如。
        <lb ed="X" n="0461a06"/>以泰定三年。歸坐祖山。學士大集。示眾曰。除却語默
        <lb ed="X" n="0461a07"/>動靜道。將一句來。又曰。一息不來。向何處安身立命。
        <lb ed="X" n="0461a08"/>答者皆不契。觀師就席之意。勉狥眾望。多非得已也。
        <lb ed="X" n="0461a09"/>至順中。仁宗聞師道行。詔命宣政院。使賷香入山宣
        <lb ed="X" n="0461a10"/>問。敕有司加護。元統二年。賜號佛慧圓明正覺普度
        <lb ed="X" n="0461a11"/>禪師。璽書未至山而師化矣。前一日召眾云。汝等克
        <lb ed="X" n="0461a12"/>念先宗。弘揚大法。念報佛恩。勿生懈怠。旦起眾。聞空
        <lb ed="X" n="0461a13"/>中雷聲隱隱。師已跏趺就逝。世壽七十二。僧臘四十
        <lb ed="X" n="0461a14"/>九。藏全身於獅子巖之後。</p>
</div>
