<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0479a11shiYu">
    <head><lb ed="X" n="0479a11"/>　　　　傑峰愚公傳</head>
    <p><anchor n="X.77.1524.0479a12"/><lb ed="X" n="0479a12"/>世愚。號傑峰。衢之西安余氏子。初從孤嶽嵩公。供灑
        <lb ed="X" n="0479a13"/>掃之役。已而為大僧。謁古崖純公。石門剛公。涕淚悲
        <lb ed="X" n="0479a14"/>泣。祈以求端用力之要。二公欣然語之。師佩受其言。
        <lb ed="X" n="0479a15"/>不分明暗。兀坐如枯株。時年二十五矣。踏濤江而西。
        <lb ed="X" n="0479a16"/>見諸大老。如布衲雍公。斷崖義公。中峰本公。師一一
        <lb ed="X" n="0479a17"/>咨叩。下語不契。中心瞀亂。遂止南屏山中。三年不踰
        <lb ed="X" n="0479a18"/>戶限。聞止巖成公。倡道大慈山。亟往謁焉。巖示以南
        <lb ed="X" n="0479a19"/>泉三不是語。師聞而益疑。仍還南屏。類氣絕之人。行
        <lb ed="X" n="0479a20"/>坐寢食。不狥覺知。一夕。聞鄰席僧唱證道歌。至不除
        <lb ed="X" n="0479a21"/>妄想不求真。豁然如釋重負。舉目洞照。不見一物留
        <lb ed="X" n="0479a22"/>礙。喜躍不自勝。疾走見止巖。會止巖游姑蘇。趨天池。
        <lb ed="X" n="0479a23"/>求證於元翁信公。仍歸止巖。止巖喝曰。何處見神見
        <lb ed="X" n="0479a24"/>鬼。師曰。今日捉了賊也。曰賊在何處。師便喝。巖竪起
        <lb ed="X" n="0479b01"/>竹篦。命師指名。師便掀倒禪牀。巖曰。爾欲來捋虎鬚
        <lb ed="X" n="0479b02"/>耶。師作禮。巖連打三下。囑曰。善自護持。他日說法度
        <lb ed="X" n="0479b03"/>人。續佛慧命。至順二年。歸西安。住烏石山。澄居攝念。
        <lb ed="X" n="0479b04"/>影不出山者一十六載。聲光日振。緇素之士。坌集座
        <lb ed="X" n="0479b05"/>下。恒至二三千指。至無所容。既而遷廣德之石溪興
        <lb ed="X" n="0479b06"/>龍寺。嚮化之盛。不下烏石時。烏石之眾。如子失母。力
        <lb ed="X" n="0479b07"/>迎其還。適郡境。新建佛剎者四。曰古望。曰龍眼。曰寶
        <lb ed="X" n="0479b08"/>蓋。曰普潤。皆延師開山。為第一祖。師起應之。無不感
        <lb ed="X" n="0479b09"/>慕而奮迅。　國朝洪武三年。郡守戍將。舉水陸大會。
        <lb ed="X" n="0479b10"/>僉謂。非師不足拯拔幽滯。師勉強成行。竣事而反。示
        <lb ed="X" n="0479b11"/>微疾。召門弟子。勉以精進入道。書偈擲筆而逝。越七
        <lb ed="X" n="0479b12"/>日。奉全身藏于烏石慈雲塔院。壽七十。臘五十。得法
        <lb ed="X" n="0479b13"/>弟子十餘人。無涯永公最著。師道價傾四方。非惟禪
        <lb ed="X" n="0479b14"/>林奔湊。而公卿大夫。若太尉高公納麟。兵部尚書黃
        <lb ed="X" n="0479b15"/>公德昭。浙江行省左丞老老。江東廉訪副使伯顏不
        <lb ed="X" n="0479b16"/>花。或函香致敬。或馳書問道。或上謁親領玄要。得其
        <lb ed="X" n="0479b17"/>片言隻字寶之。不翅南金。師之施可謂博矣。使其正
        <lb ed="X" n="0479b18"/>席名山。則惠利所被宜益廣。今乃僅止於斯。有識者
        <lb ed="X" n="0479b19"/>恒傷之。</p>
</div>
