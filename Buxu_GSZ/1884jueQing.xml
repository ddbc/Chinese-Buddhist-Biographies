<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0507b02jueQing">
    <head><lb ed="X" n="0507b02"/>　　　　元　<persName key="A015533">覺慶</persName>．<persName key="A021534">德林</persName>二師傳</head>
    <p><anchor n="X.77.1524.0507b03"/><lb ed="X" n="0507b03"/><persName key="A015533">覺慶</persName>。號<persName key="A015533">壽堂</persName>。<placeName key="CN0330203Z06AA">四明</placeName>毛氏子。弱歲禮<persName key="unknown">壽梅峰</persName>為落髮。師
        <lb ed="X" n="0507b04"/>精戒律。遊戲人間。脫然無碍。凡可以澤物利人之事。
        <lb ed="X" n="0507b05"/>至於甃衢。鑿井。施湯。茗行。鍼藥。事無鉅細。靡不鼓勇
        <lb ed="X" n="0507b06"/>直前。見人行之。如出乎己。助成益力。<date from-iso="1341-01-26" to-iso="1370-05-31" key="j22108762221593">至正間</date>。至<placeName key="CN0310117Z11AA">雲間</placeName>
        <lb ed="X" n="0507b07"/>隨喜。<placeName key="CN0310117T01AA">普炤</placeName>佛會。忻然欲就。會入滅期。以正月二十三
        <lb ed="X" n="0507b08"/>日。預作書。別<placeName key="CN0330203Z06AA">四明</placeName>及<placeName key="CN0330103Z01AA">杭</placeName>之<placeName key="unknown">麴院</placeName>道友。附偈曰。無量劫
        <lb ed="X" n="0507b09"/>來元有我。無有有我我亦無。無我無人無覔處。蕩蕩
        <lb ed="X" n="0507b10"/>光明耀太虗。人皆止之。不聽。有<persName key="unknown">陳源堅</persName>者。迎歸其家。
        <lb ed="X" n="0507b11"/>越二日。師曰。月明立到三更後。徹骨寒來有幾人。既
        <lb ed="X" n="0507b12"/>云歸去。胡顏復留。言已寂然。探之已逝矣。大眾奔赴。
        <lb ed="X" n="0507b13"/>舁於<placeName key="unknown">西延恩</placeName>。茶毗。而遍體汗下。復迎歸。是夕紅光燭
        <lb ed="X" n="0507b14"/>天。停十日顏貌如生。鬚髮自長。<persName key="unknown">源堅</persName>深信。捨所居為
        <lb ed="X" n="0507b15"/>菴而祠之。加髹漆焉。</p><p>
            <lb ed="X" n="0507b16"/><persName key="A021534">德林</persName>者。<placeName key="CN0330000A16AA">東甌</placeName>人也。<date from-iso="1341-01-26" to-iso="1370-05-31" key="j22108762221593">至正間</date>。挂錫上海之<placeName key="unknown">柘澤廢寺</placeName>。饑
        <lb ed="X" n="0507b17"/>寒弗嬰其心。歲夏五。忽語人曰。疇能施我一龕。九月
        <lb ed="X" n="0507b18"/>一日。焚却此身。人以為欺。不之信。至期。空鉢囊易薪
        <lb ed="X" n="0507b19"/>樵自環。趺坐合掌云。二十七年學無為。信手拈來獲
        <lb ed="X" n="0507b20"/>得渠(云云)。火從身起。觀者始矍然。膜拜請曰。活燒人
        <lb ed="X" n="0507b21"/>地里不祥。師火中應曰。雨過無妨。</p>
</div>
