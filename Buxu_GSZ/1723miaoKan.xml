<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0446c16miaoKan">
    <head><lb ed="X" n="0446c16"/>　　　　笑翁堪公傳</head>
    <p><anchor n="X.77.1524.0446c17"/><lb ed="X" n="0446c17"/>妙堪。號笑翁。慈溪毛氏子。廣顙平頂。骨氣清豪。從野
        <lb ed="X" n="0446c18"/>菴道欽受學。以廣記多聞稱。後一力參究。依息菴觀
        <lb ed="X" n="0446c19"/>於金山。又走靈隱。見松源。皆不契。時無用居天童。徑
        <lb ed="X" n="0446c20"/>造其室。用問曰。行脚僧游山僧。曰。行脚僧。用曰。如何
        <lb ed="X" n="0446c21"/>是行脚事。提坐具便摵。用曰。此僧敢來這裏持虎鬚。
        <lb ed="X" n="0446c22"/>俾參堂。一日用舉狗子無佛性話。纔儗開口。用以竹
        <lb ed="X" n="0446c23"/>篦劈口打。應聲呈偈曰。大塗毒鼓。轟天震地。轉腦回
        <lb ed="X" n="0446c24"/>頭。橫屍萬里。用頷之。俾侍香。尋命分座出世。凡十坐
        <lb ed="X" n="0447a01"/>道場。皆海內名剎。三被詔旨。并諸名公卿推挽。不得
        <lb ed="X" n="0447a02"/>已而後就也。雖荷禪宗重寄。而不以其道自封。其於
        <lb ed="X" n="0447a03"/>佛淺深之說。無不融了。世出世法。無不兼弘。常曰。於
        <lb ed="X" n="0447a04"/>心有取舍。識情未盡見。法有彼此。智眼未明。天台舊
        <lb ed="X" n="0447a05"/>無律宗。居報恩也。與大卿齊公議。合十寺為大剎。築
        <lb ed="X" n="0447a06"/>戒壇。命負毗尼學者。倡開遮持犯之法。風勵新學。台
        <lb ed="X" n="0447a07"/>始行南山宗也。居靈隱。山門逼近屠沽。堪撒其廬。揭
        <lb ed="X" n="0447a08"/>關飛來峯外。以限喧寂。曰。不可使旃陀羅氣薰穢三
        <lb ed="X" n="0447a09"/>寶也。荊湖總臣。以國乏用。奏僧道得以出貲。買紫衣
        <lb ed="X" n="0447a10"/>師號。俾領住持。聞之歎曰。苟如是。則千金之子。皆可
        <lb ed="X" n="0447a11"/>主法。我道危矣。因抗疏。且致書秉鈞軸者。其議遂寢。
        <lb ed="X" n="0447a12"/>詔徙天童。力辭。東歸翠巖。築室。奉先世香火。育王虗
        <lb ed="X" n="0447a13"/>席。有旨起師。再辭。不許。乃奉詔。表章大覺。祖述妙喜。
        <lb ed="X" n="0447a14"/>秩然有序。未幾。復下天童之命。大參趙公。請主淨慈。
        <lb ed="X" n="0447a15"/>皆固辭謝之。俄示疾。書遺表。作寺丞張公書通守。永
        <lb ed="X" n="0447a16"/>嘉曹公來問疾。從容敘世契移頃。書偈曰。業鏡高懸。
        <lb ed="X" n="0447a17"/>七十二年。一搥擊碎。大道坦然。置筆泊然而逝。</p>
</div>
