<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0451a03huiYuan">
    <head><lb ed="X" n="0451a03"/>　　　　慧圓上座傳</head>
    <p><anchor n="X.77.1524.0451a04"/><lb ed="X" n="0451a04"/>慧圓上座。開封酸棗于氏子。世業農。出家建福寺。性
        <lb ed="X" n="0451a05"/>椎魯。然執勤不懈。得度出游。聞南方禪道甚盛。乃詣
        <lb ed="X" n="0451a06"/>江州東林寺。寺眾藐忽之。一日問朋輩曰。如何是禪。
        <lb ed="X" n="0451a07"/>眾戲之曰。往問能鳴者乃蟬也。圓不悟其旨。遂面壁
        <lb ed="X" n="0451a08"/>深思。至於骨立。後數月。出行殿庭。忽足顛而仆。了然
        <lb ed="X" n="0451a09"/>開悟。乃謂一行者曰。吾不習筆硯。欲作一頌。須汝書
        <lb ed="X" n="0451a10"/>之壁間。行者笑而許之。偈曰。這一交這一交。萬兩黃
        <lb ed="X" n="0451a11"/>金也合消。頭上笠腰下包。清風明月杖頭挑。即日離
        <lb ed="X" n="0451a12"/>東林。總禪師見偈。大驚曰。衲子參究若此。善不可加。
        <lb ed="X" n="0451a13"/>令人跡其所往。竟無知者。</p>
</div>
