<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0483a04deShan">
    <head><lb ed="X" n="0483a04"/>　　　　明　翠峰山公傳(附圓月．明律)</head>
    <p><anchor n="X.77.1524.0483a05"/><lb ed="X" n="0483a05"/>德山。號翠峰。關陝西夏人。幼質朴。深慕禪悅。年三十
        <lb ed="X" n="0483a06"/>始出俗。從靈南牛首寺海公為弟子。束戒縛禪。日積
        <lb ed="X" n="0483a07"/>月磨。漸有契會。海公就化。師得以自便。因遍參叢席。
        <lb ed="X" n="0483a08"/>足跡殆半天下。雖歷諸禪老鉗椎。而碍膺之物終未
        <lb ed="X" n="0483a09"/>脫。然偶遇古峰上人。憫師為道之勤。勸見寶月潭公。
        <lb ed="X" n="0483a10"/>潭公。為時大禪伯。聲光顯著。一見相契。遂示以法要。
        <lb ed="X" n="0483a11"/>且曰。子期心固遠。然終欠一番徹骨在。必過此一番。
        <lb ed="X" n="0483a12"/>死中發活。始可面目向人。出言吐氣。皆有著落。不然
        <lb ed="X" n="0483a13"/>徒使伎倆。了沒交涉也。師聞忽醒。即日辭去。入伏牛
        <lb ed="X" n="0483a14"/>山。傍崖結茆。日食麩糠草根。不知身為何物。如是六
        <lb ed="X" n="0483a15"/>年。而豁然融貫。瓣香為潭公嗣。不忘所本也。自是遠
        <lb ed="X" n="0483a16"/>近奔赴。法席大張。相從者動以千計。以眾盛故。魔起
        <lb ed="X" n="0483a17"/>浮言。　上聞。天威震怒。眾皆為師危之。或勸師暫避。
        <lb ed="X" n="0483a18"/>不從。安坐丈室。略無懼色。而卒亦無他。此在都門吉
        <lb ed="X" n="0483a19"/>祥寺時事也。既而捨眾歸伏牛。而眾終不捨師。故伏
        <lb ed="X" n="0483a20"/>牛之眾。視吉祥為尤盛。說法三十餘年。度人不可稱
        <lb ed="X" n="0483a21"/>記。一旦謂眾曰。歸歟。歸歟。吾北人。歸化首丘。吾之願
        <lb ed="X" n="0483a22"/>也。遂還京。居延壽。延壽在吉祥東。師所創也。未幾而
        <lb ed="X" n="0483a23"/>寂。年八十有一。弟子奉全身。瘞於寺普同塔之後。師
        <lb ed="X" n="0483a24"/>梵貌頎偉。觀視凝定。喜怒不形于色。有容人之德。學
        <lb ed="X" n="0483b01"/>子不諭其意。師諄諄為教。必使達之而後已。持身甚
        <lb ed="X" n="0483b02"/>約。所蓄無長物。得檀施輒緣手盡。以廣二田。若於己
        <lb ed="X" n="0483b03"/>無與焉者。有為師贊者曰。有風斯清。有月斯明。猗歟
        <lb ed="X" n="0483b04"/>翠峰。玉振金聲。師實錄。當之無愧。</p><p>
        <lb ed="X" n="0483b05"/>圓月。字印空。姓熊。京師人。入翠峰之室。栖伏牛山。久
        <lb ed="X" n="0483b06"/>之有得。性光顯露。闢道場開法。學子麏至。聲聞　九
            <lb ed="X" n="0483b07"/>重。被　命於慶善戒壇。為受戒者宗師。</p><p>
        <lb ed="X" n="0483b08"/>明律。字三空。姓龔氏。順天人。亦甞有聞於翠峰者。翠
        <lb ed="X" n="0483b09"/>峰在伏牛。律結茅玉皇垛中。修念佛三昧。開龍興寺。
        <lb ed="X" n="0483b10"/>率眾煉魔。晚住杭州虎跑寺。甘淡務實。於時無兩。萬
        <lb ed="X" n="0483b11"/>曆乙卯。入滅。</p>
</div>
