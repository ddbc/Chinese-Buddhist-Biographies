<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0448c08faXun">
    <head><lb ed="X" n="0448c08"/>　　　　石田薰禪師傳</head>
    <p><anchor n="X.77.1524.0448c09"/><lb ed="X" n="0448c09"/>法薰。號石田。眉公彭氏子也。生而慧敏。三四歲時。見
        <lb ed="X" n="0448c10"/>僧即喜。年十六從丹稜石龍山法寶院智明出家。二
        <lb ed="X" n="0448c11"/>十二薙髮受具戒。游方至石霜。禮雷遷塔。述偈曰。一
        <lb ed="X" n="0448c12"/>念慈容元不隔。何須特地肆乖張。平高就下婆心切。
        <lb ed="X" n="0448c13"/>惱得雷公一夜忙。薰名因是大著。聞吳門穹窿破菴
        <lb ed="X" n="0448c14"/>先禪師道望。遂往依焉。一見知為法器。室中舉世尊
        <lb ed="X" n="0448c15"/>拈華迦葉微笑。薰云。焦磚打著連底凍。赤眼撞著火
        <lb ed="X" n="0448c16"/>柴頭。破菴陰奇之。每於日用語默。故起其疑。薰於是
        <lb ed="X" n="0448c17"/>决志。依栖隨時咨詢。與無準範。日相激勵。後見松源
        <lb ed="X" n="0448c18"/>岳。肯堂充。遯菴演。咸謂。其從作家爐韛中來。自不同
        <lb ed="X" n="0448c19"/>也。初住蘇州之高峯。次遷楓橋。鍾山虗席。亦補其處。
        <lb ed="X" n="0448c20"/>寶慶初。遷淨慈。端平二年。遷靈隱。淳祐甲辰三月望。
        <lb ed="X" n="0448c21"/>示徒云。但得本莫愁末。喚甚麼作本。喚甚麼作末。松
        <lb ed="X" n="0448c22"/>栢千年青。不入時人意。牡丹一日紅。滿城公子醉。山
        <lb ed="X" n="0448c23"/>僧恁麼道。若有不肯底是我同參。弟子繪像求贊。有
        <lb ed="X" n="0448c24"/>云。末後一句。分付廚山。眾訝之。明日示疾而逝。</p>
</div>
