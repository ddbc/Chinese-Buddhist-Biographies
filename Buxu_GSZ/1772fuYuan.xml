<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0465b22fuYuan">
    <head><lb ed="X" n="0465b22"/>　　　　福源傳</head>
    <p><anchor n="X.77.1524.0465b23"/><lb ed="X" n="0465b23"/>福源。字古淵。賜號佛性普明大禪師。師生太原李氏。
        <lb ed="X" n="0465b24"/>李氏故舊族。歷唐宋。以儒業為顯官。祖奉訓大夫知
        <lb ed="X" n="0465c01"/>南陽令珪。舉二子。長德英登進士。次威大將軍珍明。
        <lb ed="X" n="0465c02"/>師父也。母蘇氏。長齋奉佛。誦金剛觀音經。為日課不
        <lb ed="X" n="0465c03"/>少怠。一夕。夢老僧捧僧伽黎付之。覺而有娠。生時多
        <lb ed="X" n="0465c04"/>祥瑞。父母愛之。授書不讀。而以栗麥子。紀念觀音。父
        <lb ed="X" n="0465c05"/>怒撻之。師泣告曰。兒願學佛。不願選官也。父益怒。驅
        <lb ed="X" n="0465c06"/>使辱之。復閉之空室。絕其食。庶有回心。師執志愈堅。
        <lb ed="X" n="0465c07"/>父母不得已。[打-丁+嶲]送妙覺院。禮朗公為師。而披剃焉。受
        <lb ed="X" n="0465c08"/>具習大乘經論。興定中。元兵南下。師潛遯山谷間。食
        <lb ed="X" n="0465c09"/>樹皮草根得不死。恨至道未聞。事定後。走真定西牛
        <lb ed="X" n="0465c10"/>見廓樂老人一公。機語相入。一公五坐道場。師為侍
        <lb ed="X" n="0465c11"/>者。後見圓明照公。照一日舉僧問雲門啐[口*豕]之機。門
        <lb ed="X" n="0465c12"/>云響問師。汝如何會。對曰。今日痛領和尚一問。曰。意
        <lb ed="X" n="0465c13"/>旨如何。對曰。一聲齊和處。千古意分明。照化。師復見
        <lb ed="X" n="0465c14"/>一公。公曰。源侍者。汝來也親切處道一句看。師進前
        <lb ed="X" n="0465c15"/>曰。即日恭惟和尚尊候萬福。曰。如何是佛法大意。對
        <lb ed="X" n="0465c16"/>曰。滿口牙是骨。耳朵兩片皮。公作色曰。何曾見圓明
        <lb ed="X" n="0465c17"/>來。師問。如何是佛法大意。公喝之。師儗議。公便打曰。
        <lb ed="X" n="0465c18"/>滿口牙是骨。耳朵兩片皮。師忽省作禮。一公印之以
        <lb ed="X" n="0465c19"/>偈。出世凡三主大剎。于潭柘最久。不動聲色。而起振
        <lb ed="X" n="0465c20"/>頹廢。聲價重諸方。師具智慧力。開折攝門。不避強禦。
        <lb ed="X" n="0465c21"/>魔闡必挫。善類必植。故能開田居山。整洪規。敦後學
        <lb ed="X" n="0465c22"/>繼古德之風。太師國王。錫海雲宗師。摩衲大衣。海雲
        <lb ed="X" n="0465c23"/>以授師。師瓣香。寔歸廓樂。不以海雲厚己而異其志。
        <lb ed="X" n="0465c24"/>海雲甞謂人曰。源公。天性真淳有節義。特立世表。人
        <lb ed="X" n="0466a01"/>不得而親疎之。堂堂乎了事本色人也。以至元某年
        <lb ed="X" n="0466a02"/>坐化。塔於潭柘。其與萬松老人多和炤公諸耆宿唱
        <lb ed="X" n="0466a03"/>酬。此事問答機衡。師語尤為逸格。既大興潭柘。功成
        <lb ed="X" n="0466a04"/>而弗居。退處東庵。若不知者。其巽退如是。然性孤硬
        <lb ed="X" n="0466a05"/>諸方以源鐵橛稱之。</p>
</div>
