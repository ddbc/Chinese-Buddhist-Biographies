<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0414c11faBao">
    <head><lb ed="X" n="0414c11"/>　　　　法寶傳</head>
    <p><anchor n="X.77.1524.0414c12"/><lb ed="X" n="0414c12"/>法寶。姓王氏。遂州小溪人。事興聖院從簡。為僧學法。
        <lb ed="X" n="0414c13"/>四方所見。如泉山之□黃檗之南。雲居之寶。禾山之
        <lb ed="X" n="0414c14"/>才。世所謂大善知識者。皆歷問焉。平居常宴坐。計晝
        <lb ed="X" n="0414c15"/>夜之分。寢才十二三。臥必右脇。未甞解衣。如是者終
        <lb ed="X" n="0414c16"/>其身。師三游洛陽。始至洛。人不知其為禪。再至。知其
        <lb ed="X" n="0414c17"/>為禪者矣。三至。又知其為禪。而不徒為禪者矣。其應
        <lb ed="X" n="0414c18"/>世之密用。觀機之善巧。則莫得而擬議。洛中賢士夫。
        <lb ed="X" n="0414c19"/>從師游者甚眾。未必盡知師之道。但愛其行高而氣
        <lb ed="X" n="0414c20"/>和。言簡而理盡耳。太師文潞公。表其行。賜紫方袍。三
        <lb ed="X" n="0414c21"/>至洛。常寓於善覺院。眾為合力營搆。其徒十餘人。皆
        <lb ed="X" n="0414c22"/>甞與師同學。又有信士。棄其孥。奔走服事者。師既居
        <lb ed="X" n="0414c23"/>善覺。參問者益廣。或勸推所餘以為人。師曰。己未為。
        <lb ed="X" n="0414c24"/>何暇為人。懷道應物。垂五十年。所以言論風旨。不大
        <lb ed="X" n="0415a01"/>傳於世者。蓋其沖挹自晦如此。韓侍郎維。曰始予見
        <lb ed="X" n="0415a02"/>師於河橋。師未甞不言也。予問之不能。已數年。予守
        <lb ed="X" n="0415a03"/>潁昌。迎舘之府舍。師未甞言也。予雖欲問。不知所問
        <lb ed="X" n="0415a04"/>矣。嗚呼道不可以不刳心焉。既示疾。遍作書。別所往
        <lb ed="X" n="0415a05"/>來之人。奄然而寂。年六十有九。時元豐六年九月也。
        <lb ed="X" n="0415a06"/>藏骨龍門菩提院之上方。</p>
</div>
