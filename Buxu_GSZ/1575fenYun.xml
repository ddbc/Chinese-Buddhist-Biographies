<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0387c23fenYun">
    <head><lb ed="X" n="0387c23"/>　　　　<persName key="A015318">墳雲</persName>傳</head>
    <p><anchor n="X.77.1524.0387c24"/><lb ed="X" n="0387c24"/><persName key="A015318">法雲</persName>。住南陽之靈山。往在鄉里時。以棄家為佛子。遭
        <lb ed="X" n="0388a01"/>歲饑。乃為父母。輓車就食千里。母下世。廬墓旁三年。
        <lb ed="X" n="0388a02"/>號哭無時。父歿亦然。山之人謂之<persName key="A015318">墳雲</persName>。<date from-iso="1223-11-02" to-iso="1224-01-28" key="j21680572168144">元光二年冬</date>。
        <lb ed="X" n="0388a03"/>夜中有僧詣師。求講法界觀。天明且出門。見菴旁近。
        <lb ed="X" n="0388a04"/>雨雪皆成花。大如杯盌狀。居民聞之。老幼畢集。其在
        <lb ed="X" n="0388a05"/>塼瓦上者。皆持去。文士為賦詩道其事。又山之東。水
        <lb ed="X" n="0388a06"/>泉不給。講學者患之。一日寺西巖石間。出一泉。甘美
        <lb ed="X" n="0388a07"/>異<ptr target="fn1"/>甞。用之無竭。師<placeName key="CN0141002Z21AA">臨海</placeName><!-- 臨汾，請參見A015318(法雲)人名詞條 -->人。姓劉氏。<date key="j21480292148393" when-iso="1169">七歲</date>不茹葷。<date key="j21494902149854" when-iso="1173">十一</date>
        <lb ed="X" n="0388a08"/>出家于<placeName key="CN0141024Z18AA">洪洞</placeName>。<date key="j21546032154967" when-iso="1187">二十五</date>具戒。受義學于<placeName key="CN0410311T17AA">廣化</placeName>。學禪于<placeName key="CN0411221M01AA">韶<lb ed="X" n="0388a09"/>山</placeName>。來<placeName key="CN0411302Z13AA">南陽</placeName>。主崇勝之<placeName key="CN0411302T03AB">觀音院</placeName>。住靈山起<placeName key="CN0411302T04AA">報恩寺</placeName>。以<date from-iso="1226-02-06" to-iso="1227-01-25" key="j21688842169237">正<lb ed="X" n="0388a10"/>大三年</date>。壽六十四。示疾而化。劉鄧州光父。師鄉曲也。
        <lb ed="X" n="0388a11"/>知師為詳。請<persName key="A019871">元遺山</persName>。銘其塔云。世之桑門。以割愛為
        <lb ed="X" n="0388a12"/>本。至視其骨肉如路人。今師孝其親。乃如此。然則學
        <lb ed="X" n="0388a13"/>佛者。亦何必皆棄人而逃之。然後為出家耶。予。為劉
        <lb ed="X" n="0388a14"/>不妄許可者。乃為之銘。僧<persName key="A015318">雲</persName>之來晉<placeName key="CN0141002Z21AA">臨汾</placeName>。六年居廬
        <lb ed="X" n="0388a15"/>哭親墳。地泉觱沸天花紛。孝聲如香世普薰。何以表
        <lb ed="X" n="0388a16"/>之今有文。</p>
</div>
