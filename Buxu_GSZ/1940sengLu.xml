<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0525a02sengLu">
    <head><lb ed="X" n="0525a02"/>　　　　金　大漢僧錄</head>
    <p><anchor n="X.77.1524.0525a03"/><lb ed="X" n="0525a03"/>大漢僧錄。姓聶氏。身長九尺。膂力絕人。削髮從佛。持
        <lb ed="X" n="0525a04"/>律誦經。有解性發言不測。若深有得於中者。且能誦
        <lb ed="X" n="0525a05"/>呪驅邪。又名破魔和尚。熙宗聞之召見。賜食授殿中
        <lb ed="X" n="0525a06"/>將軍。固辭曰。臣願始終事佛。不願為官。不拜命。為交
        <lb ed="X" n="0525a07"/>城縣僧錄。領袖一方。賜龍鳳山河衣。衣宮中所製。命
        <lb ed="X" n="0525a08"/>僧錄披以化人。因又稱大衣禪伯。名振一時。服化者
        <lb ed="X" n="0525a09"/>眾。後示寂。闍維。有舍利紅光之異。至今交城人能言
        <lb ed="X" n="0525a10"/>之。惜無詳可考。致大行寥寥云。</p>
</div>
