<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0426b09zongBen">
    <head><lb ed="X" n="0426b09"/>　　　　圓照本禪師傳</head>
    <p><anchor n="X.77.1524.0426b10"/><lb ed="X" n="0426b10"/>宗本。常州管氏子。性質少緣飾。貌豐碩。言無枝葉。年
        <lb ed="X" n="0426b11"/>十九。師事蘇州承天永安道昇禪師。弊衣垢面。操井
        <lb ed="X" n="0426b12"/>臼典炊[爂-火+焚]。以供大眾。夜則入室參。道昇勞之。對曰。若
        <lb ed="X" n="0426b13"/>捨一法。不名滿足菩提。實欲此生身證。其敢言勞。昇
        <lb ed="X" n="0426b14"/>陰奇之。又十年剃髮受具。服勤三年。乃辭昇游方。初
        <lb ed="X" n="0426b15"/>至池州。謁懷禪師。言下契悟。眾未有知者。甞為侍者。
        <lb ed="X" n="0426b16"/>喜寢。鼻息齁齁。聞者厭之。言于懷。懷笑曰。此子吾家
        <lb ed="X" n="0426b17"/>精進幢也。汝輩。他日當依賴之。無多談。眾乃驚。及懷
        <lb ed="X" n="0426b18"/>公徙住越之天衣。常之薦福。皆從之。治平初。懷公退
        <lb ed="X" n="0426b19"/>居吳江之壽聖。部使者李公復圭。過懷公。夜語曰。瑞
        <lb ed="X" n="0426b20"/>光法席虗。願得有道衲子主之。懷指本曰。無踰此道
        <lb ed="X" n="0426b21"/>人耳。既至瑞光。眾大集至五百人。杭州太守陳公襄。
        <lb ed="X" n="0426b22"/>以淨慈懇請之曰。借師三年。為此[邱-丘+(看-目)]植福。不敢久占。
        <lb ed="X" n="0426b23"/>學者倍於瑞光。既而蘇人。以萬壽龍華二剎。請擇居
        <lb ed="X" n="0426b24"/>之。迎者千餘人。曰始借我師三年。今九載矣。欲奪以
        <lb ed="X" n="0426c01"/>歸。杭守使縣尉。持卒徒護之。不得奪。元豐五年。以道
        <lb ed="X" n="0426c02"/>場付其門人善本。而居瑞峯菴。蘇人聞之。謀奪之益
        <lb ed="X" n="0426c03"/>急。懼力不勝。未敢發也。時待制曾公孝序。適在蘇。葢
        <lb ed="X" n="0426c04"/>甞問道于師者。因謁之菴中。具舟江津。既辭去。師送
        <lb ed="X" n="0426c05"/>之登舟。語笑中載而歸。以慰蘇人之思。於是。歸師穹
        <lb ed="X" n="0426c06"/>窿山福臻院。時年六十三矣。未幾。神宗皇帝。闢相國
        <lb ed="X" n="0426c07"/>寺六十四院。為八禪二律。驛召師主慧林。既至。召對
        <lb ed="X" n="0426c08"/>延和殿。山呼罷。登殿賜坐。即就坐。盤足跏趺。侍衛驚
        <lb ed="X" n="0426c09"/>相顧。師自若也。上問受業何寺。對曰。承天永安。茶至。
        <lb ed="X" n="0426c10"/>舉盞長吸。又蕩撼之。上喜其真。喻曰。禪宗方興。宜善
        <lb ed="X" n="0426c11"/>開導。既退。上目送之。謂左右曰。真福慧僧也。及上元
        <lb ed="X" n="0426c12"/>日。車駕幸相國止師。眾無出迎。師奉承睿獎。闡揚佛
        <lb ed="X" n="0426c13"/>事。都邑四方人以大信。神宗登遐。召師入福寧殿說
        <lb ed="X" n="0426c14"/>法。左右以師為先帝所禮敬。見之嗚咽不勝。元祐元
        <lb ed="X" n="0426c15"/>年。以老求歸。朝廷從其請。勑任便雲游。所至不得抑
        <lb ed="X" n="0426c16"/>令住持。因欣然升座。辭眾曰。本是無家客。那堪任便
        <lb ed="X" n="0426c17"/>游。順風加[木*虜]棹。船子下揚州。既出都城。王公貴人送
        <lb ed="X" n="0426c18"/>者。車騎相屬。師誨之曰。歲月不可把玩。老病不與人
        <lb ed="X" n="0426c19"/>期。唯勤修勿怠。是真相為。聞者莫不感涕。晚居靈巖。
        <lb ed="X" n="0426c20"/>其嗣法傳道者。不可勝紀。元符二年十二月甲子。將
        <lb ed="X" n="0426c21"/>入滅。沐浴而臥。門弟子環擁請曰。和尚道徧天下。今
        <lb ed="X" n="0426c22"/>日不可無偈。幸強起安坐。師熟視曰。癡子。我尋常尚
        <lb ed="X" n="0426c23"/>嬾作偈。今日特地圖箇甚麼。尋常要臥便臥。不可今
        <lb ed="X" n="0426c24"/>日特地坐也。遂酣臥若熟睡。撼之已去矣。弟子塔全
        <lb ed="X" n="0427a01"/>身于靈巖山。閱世八十。夏五十有二。</p>
</div>
