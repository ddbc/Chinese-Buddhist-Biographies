<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0510b04puMing">
    <head><lb ed="X" n="0510b04"/>　　　　<persName key="A021541">普明</persName>傳</head>
    <p><anchor n="X.77.1524.0510b05"/><lb ed="X" n="0510b05"/><persName key="A021541">普明</persName>。字<persName key="A021541">寂炤</persName>。嘉善<placeName key="unknown">妙常菴</placeName>僧也。薙髮受具。日誦法華
        <lb ed="X" n="0510b06"/>經不輟。世間萬事。了不經懷。入<placeName key="unknown">古杭山</placeName>中。閉門讀誦。
        <lb ed="X" n="0510b07"/>誦畢靜坐而已。蛇鼠鳥[少/隹]。日與明狎。嬉遊於前。偶客
        <lb ed="X" n="0510b08"/>至叩門。皆飛走而去。不及去者。輒手取納諸懷。以衣
        <lb ed="X" n="0510b09"/>覆之。客去則出。嬉狎如故。有一病者詣之。手摩其頂。
        <lb ed="X" n="0510b10"/>夙患頓除。遂委身為弟子。一日謂弟子曰。我五月十
        <lb ed="X" n="0510b11"/>八日逝矣。弟子。以五月非吉為對。明曰。然則八月也。
        <lb ed="X" n="0510b12"/>既訂。即歸<placeName key="PL000000012785">嘉善</placeName>。屆期弟子來視。明方掃地。語之曰。汝
        <lb ed="X" n="0510b13"/>不來。吾幾忘矣。命聲鐘集眾。書偈曰。這個老漢。全無
        <lb ed="X" n="0510b14"/>思算。禪不會參。經不會看。生平百拙無能。晦跡<placeName key="unknown">青松<lb ed="X" n="0510b15"/>岩</placeName>畔。靜如磐石泰山。動若雷轟掣電。擲筆端坐而化。
        <lb ed="X" n="0510b16"/>茶毗。火光五色燭天。異香經夕不散。舌本不壞。叩之
        <lb ed="X" n="0510b17"/>有聲。化後旬餘。人猶見之<placeName key="unknown">古杭</placeName>。靜極光通。去留自在。
        <lb ed="X" n="0510b18"/>是亦持誦有得者也。</p>
</div>
