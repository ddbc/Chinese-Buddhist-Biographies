<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0416c02weiShan">
    <head><lb ed="X" n="0416c02"/>　　　　福昌善禪師傳</head>
    <p><anchor n="X.77.1524.0416c03"/><lb ed="X" n="0416c03"/>惟善。不知何許人。住荊南福昌寺。嗣明教寬禪師。為
        <lb ed="X" n="0416c04"/>人敬嚴。祕重法道。初住持時。屋廬十餘間。殘僧數輩。
        <lb ed="X" n="0416c05"/>師晨香夕燈。陞座說法。如臨千眾。禪林受用。所宜有
        <lb ed="X" n="0416c06"/>者。咸修備之。客至肅然加敬。十餘年而衲子方集。至
        <lb ed="X" n="0416c07"/>百許人。師見來者。必勘驗之。有僧自號映達摩。纔入
        <lb ed="X" n="0416c08"/>方丈。提起坐具曰。展即徧周法界。不展即賓主不分。
        <lb ed="X" n="0416c09"/>展即是。不展即是。師曰。汝平地喫交了也。映曰。明眼
        <lb ed="X" n="0416c10"/>尊宿。果然有在。師便打。映曰。奪柱杖打倒和尚莫言
        <lb ed="X" n="0416c11"/>不道。師曰。棺木裏瞠眼漢。且坐喫茶。茶罷。映前白曰。
        <lb ed="X" n="0416c12"/>適來容易觸忤和尚。師曰。兩重公案喝出。又問僧近
        <lb ed="X" n="0416c13"/>離何處。曰承天。曰不涉途程道將一句來。僧喝之。師
        <lb ed="X" n="0416c14"/>便打。僧以坐具作摵勢。師笑曰。喪車後掉藥囊。又問。
        <lb ed="X" n="0416c15"/>俗士年多少。曰四十四。師曰。添一減一是多少。其人
        <lb ed="X" n="0416c16"/>無對。師自代云。適來猶記得。又問。僧何處來。曰德山。
        <lb ed="X" n="0416c17"/>曰武陵溪畔。道將一句來。僧無語。乃自代曰。水到渠
        <lb ed="X" n="0416c18"/>成。師機鋒峻不可嬰。諸方畏服。法席追還雲門之風
        <lb ed="X" n="0416c19"/>南禪。師甞曰。我與翠岩悅。在福昌時。適病寒。服藥出
        <lb ed="X" n="0416c20"/>汗。悅從禪侶徧借被。咸無焉。有紙衾者。皆以衰老亦
        <lb ed="X" n="0416c21"/>可數。悅太息曰。善公本色作家也。</p>
</div>
