<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0437c01zuZhen">
    <head><lb ed="X" n="0437c01"/>　　　　祖珍傳</head>
    <p><anchor n="X.77.1524.0437c02"/><lb ed="X" n="0437c02"/>祖珍。興化林氏子。母陳氏。夢胡僧遺以明珠。因問僧
        <lb ed="X" n="0437c03"/>從何來。應曰。余姓黃。名涅槃。覺而有娠。生具奇相。通
        <lb ed="X" n="0437c04"/>身毛長二寸詐。甞詣鼓山。謁鑒淳禪師。一見而奇之
        <lb ed="X" n="0437c05"/>曰。此金毛獅子。真法器也。偶出化僧供。至黃石。有朱
        <lb ed="X" n="0437c06"/>姓者。夜夢黃涅槃登門。遲明乃師至。朱大喜。施錢五
        <lb ed="X" n="0437c07"/>百緡。禮而還之。尋參佛心禪師於東山。佛心移鼓嶠。
        <lb ed="X" n="0437c08"/>請師作首座。眾皆驚愕。相顧曰。珍獅子。平日不會開
        <lb ed="X" n="0437c09"/>口。縱胸中有佛法。如何舉揚。是夜首座秉拂。隨機應
        <lb ed="X" n="0437c10"/>答。叩擊不窮。自是禪譽大播。佛心去。遂嗣位焉。又遷
        <lb ed="X" n="0437c11"/>泉之法石。示眾曰。尋牛須訪跡。學道貴無心。跡在牛
        <lb ed="X" n="0437c12"/>還在。無心道易尋。竪起拂子曰。這個是跡。牛在甚麼
        <lb ed="X" n="0437c13"/>處。又云。若論此事。如人喫飯。飽則便休。若也不飽。必
        <lb ed="X" n="0437c14"/>有思食之心。若也過飽。又有傷心之患。到此如何得
        <lb ed="X" n="0437c15"/>恰好去。良久云。且歸巖下宿。同看月明時。師開示語。
        <lb ed="X" n="0437c16"/>切實警醒。淺機劣解。鮮能遘副。師平生廉省。竭盡囊
        <lb ed="X" n="0437c17"/>底。造七佛石塔。於法石三門之外。畢工之日。即升堂
        <lb ed="X" n="0437c18"/>別眾而去。隱於夾嶺之白水巖。巖傍居者皆曰。昔有
        <lb ed="X" n="0437c19"/>道者。甞言四十年後。當有肉身菩薩。來興此山。師來
        <lb ed="X" n="0437c20"/>適四十年。相與出力。一新巖居。漕使傳自得。游于禪。
        <lb ed="X" n="0437c21"/>獨加敬於師。甞曰。法石和尚。今之古佛。不可不皈依
        <lb ed="X" n="0437c22"/>也。將化說偈曰。生本無生。死本無死。生死二途。了無
        <lb ed="X" n="0437c23"/>彼此。茶毗。舍利不可勝數。人爭取之。其餘瘞于法石。
        <lb ed="X" n="0437c24"/>傳銘其塔石。且序其語錄行之。</p><p>
        <lb ed="X" n="0438a01"/>　明河曰。唐末有沙門文矩。一名涅槃。姓黃。隱囊山
        <lb ed="X" n="0438a02"/>　高巗下。趺坐不食。行則二虎隨之。或騎之出入。出
        <lb ed="X" n="0438a03"/>　言成讖。後無不騐。或云辟支佛應身也。故其所居
        <lb ed="X" n="0438a04"/>　曰辟支巗。巗有小竅。時透異香。其異跡甚多。不可
        <lb ed="X" n="0438a05"/>　枚舉。閩人皆能言之。</p>
</div>
