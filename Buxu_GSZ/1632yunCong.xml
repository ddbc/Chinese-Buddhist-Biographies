<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0411b10yunCong">
    <head><lb ed="X" n="0411b10"/>　　　　谷隱聰．廣慧璉二師傳</head>
    <p><anchor n="X.77.1524.0411b11"/><lb ed="X" n="0411b11"/>禪師。諱蘊聰。廣州張氏子。初參百丈恒。不契。乃見首
        <lb ed="X" n="0411b12"/>山。問勞人親到寶山空手回時如何。山曰。家家門前
        <lb ed="X" n="0411b13"/>火把子。言下大悟。呈偈曰。我今二十七。訪道曾尋覓。
        <lb ed="X" n="0411b14"/>今朝喜得逢。要且不相識。後住襄州谷隱山。諸方稱
        <lb ed="X" n="0411b15"/>谷隱聰云。達觀頴者。其克家子也。別具傳。</p><p>
        <lb ed="X" n="0411b16"/>元璉禪師。泉州陳氏子。褊顱廣顙。瞻視凝遠。望見令
        <lb ed="X" n="0411b17"/>人意消。參首山。山問近離何處。璉曰。漢上。山豎起拳
        <lb ed="X" n="0411b18"/>曰。漢上還有這個麼。曰這是甚麼盌鳴聲。山曰。瞎。璉
        <lb ed="X" n="0411b19"/>曰。恰是拍一拍便出。他日又見。於火把子話下大悟
        <lb ed="X" n="0411b20"/>云。某甲。不疑天下老和尚舌頭也。後出世汝州廣慧
        <lb ed="X" n="0411b21"/>院。華嚴隆為嗣法上首。楊龜山大年。亦出師位下。有
            <lb ed="X" n="0411b22"/>寄內翰李公書。敘師承本末云。</p><p>
        <lb ed="X" n="0411b23"/>系曰。首山一把火。前燒谷隱。後燒廣慧。二老故得出
        <lb ed="X" n="0411b24"/>頭光燄。又有二智嵩。一住三交。一住銕佛。亦首山門
        <lb ed="X" n="0411c01"/>下。皎皎者也。不及傳。</p>
</div>
