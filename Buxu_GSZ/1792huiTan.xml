<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0473b01huiTan">
    <head><lb ed="X" n="0473b01"/>　　　　覺原曇禪師傳</head>
    <p><anchor n="X.77.1524.0473b02"/><lb ed="X" n="0473b02"/>慧曇。字覺原。天台人。依越之法果寺。時廣智笑隱訢
        <lb ed="X" n="0473b03"/>公。說法中天竺。師造焉。備陳求道之切。廣智斥曰。從
        <lb ed="X" n="0473b04"/>外入者。決非家珍。道在自己。豈向人求耶。師退。凝然
        <lb ed="X" n="0473b05"/>獨坐一室。久之無所入。廣智一日舉百丈野狐話。師
        <lb ed="X" n="0473b06"/>大悟曰。佛法落我手矣。廣智曰。爾見何道理。敢爾大
        <lb ed="X" n="0473b07"/>言。師展雙手曰。不直一文錢。廣智頷之。丙申。王師定
        <lb ed="X" n="0473b08"/>建業。師謁　上於轅門。　上見師氣貌異。甞歎曰。此
        <lb ed="X" n="0473b09"/>福德僧也。命主蔣山太平興國禪寺。時當儉歲。師化
        <lb ed="X" n="0473b10"/>食以給。其眾無闕乏者。山下田人。多欲[隸-木+匕]軍籍。師懼
        <lb ed="X" n="0473b11"/>寺田蕪廢。請於　上而歸之。山之林木。為樵所剪伐。
        <lb ed="X" n="0473b12"/>師又陳奏。　上封一劒授師曰。敢有伐木者斬。山木
        <lb ed="X" n="0473b13"/>賴以全。踰年丁酉。改龍翔為天界。　詔師主之。每設
        <lb ed="X" n="0473b14"/>廣薦法會。師必升座。舉宣法要。　車駕親帥羣臣幸
        <lb ed="X" n="0473b15"/>臨。恩數優渥。遠邇學徒。聞風奔赴。堂筵至無所容。先
        <lb ed="X" n="0473b16"/>是。僧堂寮庫。有司權以貯戎器。久而不歸。　上見焉。
        <lb ed="X" n="0473b17"/>亟命出之。洪武元年。開善世院。秩視從二品。特授師
        <lb ed="X" n="0473b18"/>演梵善世利國崇教大禪師。住持大天界寺。統諸山
        <lb ed="X" n="0473b19"/>釋教事。降　誥命。俾服紫方袍。章逢之士。以釋氏為
        <lb ed="X" n="0473b20"/>世蠹請滅除之。　上以其章示師。師曰。孔子以佛為
        <lb ed="X" n="0473b21"/>西方聖人。以此知真儒不必非釋。非釋必非真儒也。
        <lb ed="X" n="0473b22"/>　上亦以佛陰翊王度。却不聽。庚戌夏。奉使西域。辛
        <lb ed="X" n="0473b23"/>亥秋。至省合剌國。布宣　天子威德。其國王喜甚。館
        <lb ed="X" n="0473b24"/>于佛山寺。待以師禮。一日呼左右謂曰。予不能復命
        <lb ed="X" n="0473c01"/>矣。跏趺端坐。夜參半問云。日將出否。曰未也。已而復
        <lb ed="X" n="0473c02"/>問。至於四三。曰日出矣。恬然而逝。其日葢丙子云。踰
        <lb ed="X" n="0473c03"/>五日顏貌如生。王大敬歎。斵香為棺。聚香代薪。築壇
        <lb ed="X" n="0473c04"/>而茶毗之。師廣顙豐頥。平頂大耳。面作紅玉色。耳白
        <lb ed="X" n="0473c05"/>如珂雪。目光爛爛射人。學者見之。不威而懾。及即之
        <lb ed="X" n="0473c06"/>也。盎然而春溫。其遇禪徒。隨機而應。未甞務為奇巧。
        <lb ed="X" n="0473c07"/>聞者自然有所悟入。雖位隆望重。恒處之若寒素。無
        <lb ed="X" n="0473c08"/>毫髮自矜意。為人寡言笑。喜怒任真。不能以貴賤異
        <lb ed="X" n="0473c09"/>其顏色。然毗翊宗教。無一息敢忘。廣廈細旃之間。從
        <lb ed="X" n="0473c10"/>容　召對。據經持論。每罄竭蘊蓄。松園之復釋道私
        <lb ed="X" n="0473c11"/>租之免。皆師之所請也。</p>
</div>
