<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0421b10huiYuan">
    <head><lb ed="X" n="0421b10"/>　　　　報本元禪師傳</head>
    <p><anchor n="X.77.1524.0421b11"/><lb ed="X" n="0421b11"/>慧元。潮州倪氏子。十九為大僧。遍歷叢席。於黃龍三
        <lb ed="X" n="0421b12"/>關語下悟入。住安吉報本院。為人孤硬。有風度。威儀
        <lb ed="X" n="0421b13"/>端重。危坐終日。南禪師門弟子。能縱跡其行藏者。惟
        <lb ed="X" n="0421b14"/>元而已。元。初開法。法嗣書至。南公視其名曰。吾偶忘
        <lb ed="X" n="0421b15"/>此僧。謂專使曰。書未欲開。可令親來見。專使反命。元
        <lb ed="X" n="0421b16"/>即腰包而來。至豫章。聞南公化去。因留歎息。適晦堂
        <lb ed="X" n="0421b17"/>老人。出城相會。與語奇之曰。恨老師不及見耳。元道
        <lb ed="X" n="0421b18"/>化東吳。歸之者如雲。甞自乞食。舟還遇盜。舟人絕呌。
        <lb ed="X" n="0421b19"/>白刃交錯於前。元安坐自若。徐曰。所有盡以奉施。人
        <lb ed="X" n="0421b20"/>命不可害也。盜既去。達旦人來。意師死矣。而顏色不
        <lb ed="X" n="0421b21"/>亂。神氣如常。其臨死生禍福。能脫然無累如此。自說
        <lb ed="X" n="0421b22"/>法來。一榻蕭然。長坐不臥。三十餘年如一日。化後塔
        <lb ed="X" n="0421b23"/>全身于峴山。</p>
</div>
