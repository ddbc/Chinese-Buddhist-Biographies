<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0458b02zhengKui">
    <head><lb ed="X" n="0458b02"/>　　　　一關逵傳</head>
    <p><anchor n="X.77.1524.0458b03"/><lb ed="X" n="0458b03"/>正逵。字一關。番陽方氏子。初參晦機。語已逸格絕塵。
        <lb ed="X" n="0458b04"/>機首肯。處以明窓。自是禪講諸老。競以書聘。欲令出
        <lb ed="X" n="0458b05"/>門下。逵不從。時端元叟。說法徑山。人尊之為當代妙
        <lb ed="X" n="0458b06"/>喜。乃往從之。纔入門。叟厲聲一喝。若聞雷霆。黏縛盡
        <lb ed="X" n="0458b07"/>脫。遽作禮。叟曰。汝果何所見耶。問答數轉。皆愜叟意。
        <lb ed="X" n="0458b08"/>顧左右曰。是般若位中人也。遂錄為子歸侍司。遷掌
        <lb ed="X" n="0458b09"/>記。後出世金陵之崇因。帝師廉其賢。授以佛日普炤
        <lb ed="X" n="0458b10"/>之號。</p><p>
        <lb ed="X" n="0458b11"/>　徑山新志云。逵見宋濂傳。而宋文集實無有。且帝
        <lb ed="X" n="0458b12"/>　師贈號。同琦楚石。楚石亦元叟之嗣。大都元叟法
        <lb ed="X" n="0458b13"/>　嗣滿天下。必有逵無疑。但不知新志據何書也。姑
        <lb ed="X" n="0458b14"/>　錄之。以備考。</p>
</div>
