<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0524a17taiLiu">
    <head><lb ed="X" n="0524a17"/>　　　　<persName key="A021594">太癅</persName>傳</head>
    <p><anchor n="X.77.1524.0524a18"/><lb ed="X" n="0524a18"/><persName key="A021594">太癅</persName>。<placeName key="PL000000035105">蜀</placeName>僧也。居眾時。甞歎佛法混濫。異見蠭起。乃曰。
        <lb ed="X" n="0524a19"/>我參禪。若得真正知見。當不惜口業。遂發願。禮<persName key="A003623">馬祖</persName>
        <lb ed="X" n="0524a20"/>塔。長年不輟。忽一日塔放白光。感而有悟。後所至藂
        <lb ed="X" n="0524a21"/>林。勘驗老宿。過<placeName key="PL000000012459">雪竇山</placeName>前云。這老漢口裏水漉漉地。
        <lb ed="X" n="0524a22"/><persName key="A000885">雪竇</persName>聞其語。意似不平。及來見。<persName key="A000885">雪竇</persName>云。你不肯老僧
        <lb ed="X" n="0524a23"/>耶。師云。這老漢。果然口裏水漉漉地。摵一坐具便出。
        <lb ed="X" n="0524a24"/>直歲不甘。中路令人毆之。損師一足。師曰。此是<persName key="A000885">雪竇</persName>
        <lb ed="X" n="0524b01"/>老使之。他日須折一足償我。後果如其言。師後至<placeName key="PL000000023467">都<lb ed="X" n="0524b02"/>下</placeName>。放意市肆中。有宮人。請歸家供養。師屢告辭。官人
        <lb ed="X" n="0524b03"/>確留之。愈加敬禮。每使侍妾饋食其前。一日官人至。
        <lb ed="X" n="0524b04"/>師故意挑其妾。官人以此改禮。遂得辭去。不數日。閙
        <lb ed="X" n="0524b05"/>市中端坐。而化。師名<persName key="A021594">太因</persName>。頸有癭。故人以<persName key="A021594">太瘤</persName>呼之。</p>
</div>
