<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0485b05jingCheng">
    <head><lb ed="X" n="0485b05"/>　　　　<persName key="A009354">孤月禪師</persName>傳</head>
    <p><anchor n="X.77.1524.0485b06"/><lb ed="X" n="0485b06"/><persName key="A009354">淨澄</persName>。燕京<placeName key="CN0110102A01AA">西河</placeName>張氏子。生時。偶二僧至門。厥父喜。即
        <lb ed="X" n="0485b07"/>請安名。僧曰。此兒非常。應名<persName key="A009354">清正</persName>。未幾。父母相繼亡。
        <lb ed="X" n="0485b08"/>師決志出家。行至<placeName key="unknown">雙城子</placeName>。路逢僧求落髮。詢其來緣。
        <lb ed="X" n="0485b09"/>乃初立名僧也。遂就<placeName key="CN0130726T02AA">金河寺</placeName>剃落。其師令習經業。師
        <lb ed="X" n="0485b10"/>不悅。示以念佛法門。未周歲其師死。偶遇<persName key="unknown">五臺善</persName>公。
        <lb ed="X" n="0485b11"/>易名曰<persName key="A009354">淨澄</persName>。即走古華嚴鍊磨。日夜逼拶。忽疑滯頓
        <lb ed="X" n="0485b12"/>開。如釋重負。求證於<placeName key="unknown">廣恩</placeName><persName key="A010860">月溪</persName>老人。<persName key="A010860">溪</persName>轉數語。師汗
        <lb ed="X" n="0485b13"/>下不能對。因俾參無字。久之。獲印可。付以拂子手卷。
        <lb ed="X" n="0485b14"/>南游<placeName key="unknown">濟河</placeName>。舟沒所有俱失。身附浮木獲免。自思所得
        <lb ed="X" n="0485b15"/>未愜。即誓曰。此行。若不大悟而還者。有如河。自此提
        <lb ed="X" n="0485b16"/>參益切。入蜀<placeName key="unknown">飛雪山</placeName>獨居。弔影三年。一日造飯。遂定
        <lb ed="X" n="0485b17"/>去。覺時飯生白醭。靜中甞聞百里外人聲。久着地打
        <lb ed="X" n="0485b18"/>坐。足為冷濕所乘。忽不能起。幸得人荷至後山。調息
        <lb ed="X" n="0485b19"/>始愈。一日坐木上。正爾湛寂。忽聞[焊-干+恭]竹聲。豁然心空。
        <lb ed="X" n="0485b20"/>自是方得一切時中。洞然明妙。請印於<persName key="A010868">圓覺法鑑</persName>和
        <lb ed="X" n="0485b21"/>尚。又造<persName key="A010869">廣福雲谷</persName>老人。<persName key="A010869">谷</persName>見其一向孤逈逈底。即問
        <lb ed="X" n="0485b22"/>曰。你却似個死人。我且問你。大死底人。却活時如何。
        <lb ed="X" n="0485b23"/>師曰。眉毛眼上橫。鼻孔大頭垂。又問如何是無字意。
        <lb ed="X" n="0485b24"/>師曰。風行草偃。水到渠成。又問。大地平沉。虗空粉碎。
        <lb ed="X" n="0485c01"/>汝向甚麼處。安身立命。師曰。雲消山嶽露。日出海天
        <lb ed="X" n="0485c02"/>青。<persName key="A010869">谷</persName>肯之。<date from-iso="1457-02-24" to-iso="1464-03-03" key="j22532732255837">天順</date>改元。還<placeName key="CN0140900M01AA">清涼</placeName>。道聲遠播。代藩請詣內
        <lb ed="X" n="0485c03"/>掖問道。感光明炤徹內外。王大悅。因就<placeName key="CN0140922M07AC">華嚴谷</placeName>建寺。
        <lb ed="X" n="0485c04"/>請額曰<placeName key="CN0140922T23AA">普濟</placeName>。奉師開法其中。有清涼語錄。行世。甞作
        <lb ed="X" n="0485c05"/>山居詩云。甘貧林下思悠悠。竹榻橫眠枕石頭。格外
        <lb ed="X" n="0485c06"/>生涯隨分足。都緣胸次一無求。又云。自住丹崖綠水
        <lb ed="X" n="0485c07"/>傍。了無榮辱與閒忙。老僧不會還源旨。一住山青葉
        <lb ed="X" n="0485c08"/>又黃。復坐脫於本寺。</p>
</div>
