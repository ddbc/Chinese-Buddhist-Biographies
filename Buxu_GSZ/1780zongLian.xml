<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0468b13zongLian">
    <head><lb ed="X" n="0468b13"/>　　　　<persName key="A014743">玉泉璉</persName>禪師傳</head>
    <p><anchor n="X.77.1524.0468b14"/><lb ed="X" n="0468b14"/><persName key="A014743">宗璉</persName>。合州<placeName key="PL000000034181">石照</placeName>人。董氏子。幼時有僧過其家。目師爽
        <lb ed="X" n="0468b15"/>異。指燈試問之曰。燈照汝。汝照燈耶。師曰。燈亦不照
        <lb ed="X" n="0468b16"/>我。我亦不炤燈。中間無一物。兩處見功能。僧訝之。勉
        <lb ed="X" n="0468b17"/>令參訪。歷叢席。後于<persName key="A001334">月菴果</persName>公言下知歸。開法于<placeName key="PL000000027018">玉<lb ed="X" n="0468b18"/>泉</placeName>。扁其室曰<placeName key="PL000000055849">窮谷</placeName>。<persName key="A017384">劉[錡-大+(立-一)]</persName>鎮<placeName key="PL000000027431">荊南</placeName>。造訪問其命名之義。
        <lb ed="X" n="0468b19"/>師曰。心盡曰窮。性凝曰谷。隨響應聲。不疾而速。其應
        <lb ed="X" n="0468b20"/>對機辯。類如此。不減<persName key="A009515">皓公</persName>也。甞云。此事不在有言。不
        <lb ed="X" n="0468b21"/>在無言。不礙有言。不礙無言。古人垂一言半句。正如
        <lb ed="X" n="0468b22"/>國家兵器。不得已而用之。橫說竪說。秖要控人入處。
        <lb ed="X" n="0468b23"/>其實不在章句上。今時不能一逕徹證根源。秖以語
        <lb ed="X" n="0468b24"/>言文字。而為至道。一句來。一句去。喚作禪道。正似鄭
        <lb ed="X" n="0468c01"/>州出曹門。從上宗師會中。往往真箇以行脚為事者。
        <lb ed="X" n="0468c02"/>纔有疑處。便對眾決擇。祇一句下。見地明白。造佛祖
        <lb ed="X" n="0468c03"/>直指不傳之宗。與諸有情。盡未來際。同得同證。猶未
        <lb ed="X" n="0468c04"/>是泊頭處。豈是空開唇皮胡言漢語來(云云)。如此開
        <lb ed="X" n="0468c05"/>示。亦剴切條明。能作人之氣。未詳師所終。</p>
    
    <linkGrp>
        <link targets="#0468b14 #0468b17"/>
        <ptr target="#A014743" type="person"/>
        <ptr target="#PL000000034181" type="place"/>
    </linkGrp>
    <linkGrp>
        <link targets="#0468b14 #0468b17"/>
        <ptr target="#A014743" type="person"/>
        <ptr target="#A001334" type="person"/>
    </linkGrp>
    <linkGrp>
        <link targets="#0468b18 #0468b18"/>
        <ptr target="#A017384" type="person"/>
        <ptr target="#PL000000027431" type="place"/>
    </linkGrp>
    <linkGrp>
        <link targets="#0468b17 #0468b20"/>
        <ptr target="#A014743" type="person"/>
        <ptr target="#A017384" type="person"/>
        <ptr target="#PL000000055849" type="place"/>
    </linkGrp>
</div>
