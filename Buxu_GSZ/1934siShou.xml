<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0524a07siShou">
    <head><lb ed="X" n="0524a07"/>　　　　宋　斯受傳</head>
    <p><anchor n="X.77.1524.0524a08"/><lb ed="X" n="0524a08"/>斯受。字用堂。台黃巖楊氏子。年十四。入三童山香積
        <lb ed="X" n="0524a09"/>寺。依存方上人為師受具。游歷諸方。咨叩耆宿。得心
        <lb ed="X" n="0524a10"/>學要領。自靈隱病歸三童。日行首楞嚴三昧。於不離
        <lb ed="X" n="0524a11"/>見聞緣超然入佛地語。致疑。力究無入。忽聞舂碓聲。
        <lb ed="X" n="0524a12"/>恍然自省。偈曰。六祖當年不誦經。肩柴放下便傳燈。
        <lb ed="X" n="0524a13"/>誰知千載今猶在。秋月長廊搗碓聲。自是行業日進。
        <lb ed="X" n="0524a14"/>善書。以黃金為泥。書法華華嚴楞嚴圓覺般若及方
        <lb ed="X" n="0524a15"/>等諸經。又於帛上。金書法華塔一座。極其精妙。當時
        <lb ed="X" n="0524a16"/>稱希有。將終坐牀上。誦法華經。不輒卷畢。而逝。</p>
</div>
