<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0519a17jieGong">
    <head><lb ed="X" n="0519a17"/>　　　　石塔長老傳</head>
    <p><anchor n="X.77.1524.0519a18"/><lb ed="X" n="0519a18"/>石塔。戒長老。住揚州石塔院。東坡赴登州。師往迎之。
        <lb ed="X" n="0519a19"/>坡曰。吾欲一見石塔。以行速不及也。師起立曰。只這
        <lb ed="X" n="0519a20"/>是甎浮圖耶。坡曰。有縫奈何。師曰。若無縫。爭解容得
        <lb ed="X" n="0519a21"/>法界螻蟻。及坡鎮維揚。師遣侍者投牒解院。坡問。長
        <lb ed="X" n="0519a22"/>老欲何往。以歸西湖舊隱為對。坡與僚佐同至石塔。
        <lb ed="X" n="0519a23"/>擊鼓集眾。袖中出疏。使晁無咎讀之。其詞曰。戒公長
        <lb ed="X" n="0519a24"/>老。開不二門。施無盡藏。念西湖之久別。亦是偶然。為
        <lb ed="X" n="0519b01"/>東坡而少留。無不可者。一時稽首。重聽白椎。渡口船
        <lb ed="X" n="0519b02"/>回。依舊雲山之色。秋來雨過。一新鐘鼓之音。其為時
        <lb ed="X" n="0519b03"/>賢注戀如此。長老。必為時名德。惜不得詳其始末耳。</p>
</div>
