<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0521b06qingYuan">
    <head><lb ed="X" n="0521b06"/>　　　　潛菴源師傳</head>
    <p><anchor n="X.77.1524.0521b07"/><lb ed="X" n="0521b07"/>清源。號潛菴。洪州新建鄧氏子。世力田。幼超卓。短小
        <lb ed="X" n="0521b08"/>精悍。去依洪崖法智為童子。年二十一。落髮受具戒。
        <lb ed="X" n="0521b09"/>時武泉甞。寶峰月。雲居舜。道價壓叢林。師游三老間。
        <lb ed="X" n="0521b10"/>皆蒙器許。而疑終未決。後親見黃龍南公。凡入室。令
        <lb ed="X" n="0521b11"/>坐於傍。與雲菴同造積翠。師為侍者七年。南公歿。隱
        <lb ed="X" n="0521b12"/>蹟西山。西山有慧嚴院。僧死。屋無像設露坐。師見而
        <lb ed="X" n="0521b13"/>歎曰。古人斫山開基致無為。有忍懷不舉哉。乃求居。
        <lb ed="X" n="0521b14"/>以修完之。不五年而殿閣崇成。百具鼎新。即棄去。游
        <lb ed="X" n="0521b15"/>廬山。南康太守徐公。聞師名。延居南山清隱寺。寺在
        <lb ed="X" n="0521b16"/>大江之北。面揖廬山。師門風孤峻。學者皆望崖而退。
        <lb ed="X" n="0521b17"/>以故單丁住山。十有八年。晨香夕燈。升堂說法。如臨
        <lb ed="X" n="0521b18"/>千眾。而叢林所服玩者莫不具。時時钁地處置。甞云。
        <lb ed="X" n="0521b19"/>先師初事棲賢諟。泐潭澄。更二十年。宗門奇奧。經論
        <lb ed="X" n="0521b20"/>要妙。莫不貫穿。及因文悅以見慈明。則一字無用。設
        <lb ed="X" n="0521b21"/>三關以驗天下禪者。而禪者如葉公畫龍。龍見即怖。
        <lb ed="X" n="0521b22"/>眾生為解礙。菩薩未離覺。大智如文殊師利。欲問空
        <lb ed="X" n="0521b23"/>王佛義。即遭擯出。以其墮艱難。故起現行耳。有僧。依
        <lb ed="X" n="0521b24"/>師住十二年學。令住淨眾寺。辭行。師謂曰。汝雖在此
        <lb ed="X" n="0521c01"/>費歲月。實不識吾家事。倘嗣法。當不以世俗欺誑為
        <lb ed="X" n="0521c02"/>心。其人乃嗣翠巖機焉。南昌隱君子潘延之。與為方
        <lb ed="X" n="0521c03"/>外友。迎師歸西山。而州郡文爭。命居天寧。衲子方雲
        <lb ed="X" n="0521c04"/>趨座下。一時名士。摳衣問道。師以目疾。隱居龍興寺
        <lb ed="X" n="0521c05"/>房。戶外之履亦滿。上藍忠公。法姪也。延師居寺之東
        <lb ed="X" n="0521c06"/>堂。事之如其師。師年八十而喪明。學者益親附之。有
        <lb ed="X" n="0521c07"/>欲板其語要流通。師投拒曰。若吾語。深契佛祖。從今
        <lb ed="X" n="0521c08"/>百日間復明。則副汝請。如期果愈。先是覺範洪公。證
        <lb ed="X" n="0521c09"/>獄太原。拴縛在旅邸。人諱見之。師獨冐雨步至。撫慰
        <lb ed="X" n="0521c10"/>為死訣。明年南歸復見師。師軒渠笑曰。吾不意乃復
        <lb ed="X" n="0521c11"/>見子。故覺範序之曰。嗚呼。佛法[穴/浸]遠。壞衣瓦器之人。
        <lb ed="X" n="0521c12"/>亦有侈欲。為人師者。爭慕華構便軟煖。公獨舉頹壞
        <lb ed="X" n="0521c13"/>而新之。爭欲致弟子。不問智愚。欲出門下。而公獨精
        <lb ed="X" n="0521c14"/>粗之。爭欲坐八達衢頭。以自賣其道。而公獨居荒遠。
        <lb ed="X" n="0521c15"/>以自珍之。爭好勢利惡醜。而公獨犯眾惡。自信而力
        <lb ed="X" n="0521c16"/>行之。每謂弟子曰。無事外之理。理外之事。觀其措置。
        <lb ed="X" n="0521c17"/>豈其真然之者耶。師終時幾百歲也。</p>
</div>
