<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0427b04huaiZhi">
    <head><lb ed="X" n="0427b04"/>　　　　石頭懷志上座傳</head>
    <p><anchor n="X.77.1524.0427b05"/><lb ed="X" n="0427b05"/>懷志上座。婺州吳氏子。年十四。事智慧院寶偁為師。
        <lb ed="X" n="0427b06"/>試所習落髮。性夷簡。飽經論。東吳學者尊事之。甞對
        <lb ed="X" n="0427b07"/>客曰。吾欲會天台賢首惟識三宗之義。衷為一書。以
        <lb ed="X" n="0427b08"/>息影跡之諍。適有禪者。居坐末曰。賢首宗祖師為誰。
        <lb ed="X" n="0427b09"/>志曰。杜順和尚。禪者曰。順有法身頌曰。懷州牛喫禾。
        <lb ed="X" n="0427b10"/>益州馬腹脹。天下覔醫人。灸猪左膊上。此義合歸天
        <lb ed="X" n="0427b11"/>台唯識二宗何義耶。志不能對。禪者曰。何不游方去。
        <lb ed="X" n="0427b12"/>志於是罷講。南詢至澗山。時雲菴和尚在焉。從之游
        <lb ed="X" n="0427b13"/>甚久。去游湘上。菴於石頭雲溪。二十餘年。氣韻閑淡。
        <lb ed="X" n="0427b14"/>遇客多不言。侍者問之。志曰。彼朝貴人。多知多語。我
        <lb ed="X" n="0427b15"/>粥飯僧。見之自然。口吻遲鈍。作偈曰。萬機休罷付癡
        <lb ed="X" n="0427b16"/>憨。踪跡時容野鹿參。不脫麻衣拳作枕。幾生夢在綠
        <lb ed="X" n="0427b17"/>蘿菴。或問住山何味。答曰。山中住。獨掩柴門無別趣。
        <lb ed="X" n="0427b18"/>三箇柴頭品字煨。不用揮毫文彩露。崇寧改元。志年
        <lb ed="X" n="0427b19"/>六十二矣。曳杖造龍安。人莫之留。一日問侍僧曰。日
        <lb ed="X" n="0427b20"/>何時。曰夕矣。遂笑曰。夢境相逢我睡已覺。汝但莫負
        <lb ed="X" n="0427b21"/>叢林。即是報佛恩德。言訖泊然而逝。收骨。塔於乳峯
        <lb ed="X" n="0427b22"/>下。</p>
</div>
