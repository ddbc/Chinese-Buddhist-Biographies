<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0526c12huiMing">
    <head><lb ed="X" n="0526c12"/>　　　　元　慧明傳</head>
    <p><anchor n="X.77.1524.0526c13"/><lb ed="X" n="0526c13"/>慧明。蔚州靈丘人。其母。夢異人乘白馬素衣借宿而
        <lb ed="X" n="0526c14"/>娠。生異恒童。習詩書。傍通百家之言。棄之謁海雲簡
        <lb ed="X" n="0526c15"/>禪師。言下知歸。海雲美之以頌。還住靈丘曲迴寺。適
        <lb ed="X" n="0526c16"/>西京大華嚴虗席。請海雲。海雲舉師為代。華嚴前住
        <lb ed="X" n="0526c17"/>者失綱。頹圮荒涼。久不成叢林矣。師御下寬明。持身
        <lb ed="X" n="0526c18"/>謹肅。道聲高振。凡殿廊方丈。厨庫堂寮。叢席所宜有
        <lb ed="X" n="0526c19"/>者。莫不化朽。為新起廢為興。即壞為成。壬子。世祖在
        <lb ed="X" n="0526c20"/>潛。享師名德。奉師陞堂說法。錫以徽號。既而遷慶壽。
        <lb ed="X" n="0526c21"/>燕京府僚。致請及海雲也。世祖與太子。屢臨法筵。出
        <lb ed="X" n="0526c22"/>內帑作大施會。師倦於化道。告退曲迴。閒庭淨几。翛
        <lb ed="X" n="0526c23"/>然靜適者數年。而華嚴之命復下矣。師賦性淳謹。器
        <lb ed="X" n="0526c24"/>宇恬愉。臨事不回。與人謙穆。每陞堂演法。萬指圍繞。
        <lb ed="X" n="0527a01"/>師憑陵數言。使聞者。人人得意於言象之外。有古尊
        <lb ed="X" n="0527a02"/>宿之風。雖日接貴顯。一之以坦。未甞枉道以從物。以
        <lb ed="X" n="0527a03"/>至元七年二月示微恙。謂門人曰。日色晚矣。索筆書
        <lb ed="X" n="0527a04"/>一偈。復云驀直去。擲筆而臥。若熟睡然。撼之以逝矣。
        <lb ed="X" n="0527a05"/>俗壽七十二。坐夏四十五。茶毗。舍利五色燦然。分葬
        <lb ed="X" n="0527a06"/>華嚴曲迴二剎。表之以石。</p>
</div>
