<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0462b08wenShu">
    <head><lb ed="X" n="0462b08"/>　　　　文述傳</head>
    <p><anchor n="X.77.1524.0462b09"/><lb ed="X" n="0462b09"/>文述。字無作。明之慈溪人。自幼不御不潔。讀書吾伊。
        <lb ed="X" n="0462b10"/>入口輙成誦。既長。從師受五經。縱觀子史百家之書。
        <lb ed="X" n="0462b11"/>閱佛書。忽心融神會。恍然如素習。即日白父母。願出
        <lb ed="X" n="0462b12"/>家度生死。落髮于東溪牧公。得戒于大用諿公。參歷
        <lb ed="X" n="0462b13"/>至徑山元叟端公。亟稱賞之。以為有道之器。過淨慈。
        <lb ed="X" n="0462b14"/>謁海東嶼。亦見器許。然俱無所解悟。遂杖[竺-二+束]入天童。
        <lb ed="X" n="0462b15"/>見怪石奇禪師。與語契合。奇欲倚之以大其家。即令
        <lb ed="X" n="0462b16"/>入室侍書。其後砥平石主是山。又掌藏鑰。諸山法侶。
        <lb ed="X" n="0462b17"/>遂籍籍聞師聲譽。咸願禮迎宣演大法。會鳳躍山等
        <lb ed="X" n="0462b18"/>慈法席虗。行宣政院。起師主之。俄遷大梅之護聖。二
        <lb ed="X" n="0462b19"/>剎皆衰陋。叢林儀範多廢缺。師至。申以約束。人人自
        <lb ed="X" n="0462b20"/>律。至其為眾說法。則脫略窠臼。撥去枝葉。使聽者渙
        <lb ed="X" n="0462b21"/>然無疑。名緇奇衲。風靡而至。師之名益聞。帝師錫以
        <lb ed="X" n="0462b22"/>覺智圓明之號。歸老於福昌。闢一軒於寺之左。扁曰
        <lb ed="X" n="0462b23"/>舒嘯。湖海名德。若斷江月江商隱夢堂諸公。皆迎致
        <lb ed="X" n="0462b24"/>其中修供養。縉紳之賢者。亦時時過從。為方外友。如
        <lb ed="X" n="0462c01"/>柳道傳。黃晉卿。危太樸。李季和。尤號知己。年近七旬
        <lb ed="X" n="0462c02"/>益畏煩襍。退居花嶼湖。當白蓮盛開。月色娟好。趺坐
        <lb ed="X" n="0462c03"/>一小艇。泛湖水中。清絕如須菩提可畵也。居恒必蚤
        <lb ed="X" n="0462c04"/>起。禮拜誦持。雖祁寒溽暑不懈。臨眾甚嚴。接賓朋則
        <lb ed="X" n="0462c05"/>津然。喜見眉目。抵掌笑語。滾滾不能休。有以為問者。
        <lb ed="X" n="0462c06"/>師曰。成就後學。不可不肅。客以歡來。故不然也。三山
        <lb ed="X" n="0462c07"/>文海郁公。以一鉢行四方。每視其去留為重輕。然獨
        <lb ed="X" n="0462c08"/>從師遊湖上。欽重愛戀。久而忘去。蓋閱世愈多。而情
        <lb ed="X" n="0462c09"/>之所及者愈淡。乃更求深山密林。浩然長往。使人投
        <lb ed="X" n="0462c10"/>筇頓足。以想見其風裁。皇慶二年九月。示疾終。</p>
</div>
