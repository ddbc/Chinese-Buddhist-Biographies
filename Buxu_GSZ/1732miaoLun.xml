<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0450a16miaoLun">
    <head><lb ed="X" n="0450a16"/>　　　　斷橋倫禪師傳</head>
    <p><anchor n="X.77.1524.0450a17"/><lb ed="X" n="0450a17"/>妙倫。天台黃巖徐氏子。母劉。夢月而娠。年十八依永
        <lb ed="X" n="0450a18"/>嘉廣慈院落髮。見谷源道於瑞巖。聞麻三斤語發疑。
        <lb ed="X" n="0450a19"/>徧叩諸方。機語未契。自謂。吾口訥耳聵。何能究此。不
        <lb ed="X" n="0450a20"/>若務實修行。日以誦經為業。因閱楞伽于雲居見山
        <lb ed="X" n="0450a21"/>堂。至蚊蟲螻蟻。無有言說。而能辦事。頓然有省。曰。趙
        <lb ed="X" n="0450a22"/>州栢樹子話。可煞直捷。然不以語人。徑走雪竇。見無
        <lb ed="X" n="0450a23"/>準範禪師。無準詰之。連下語三十轉。不契。哀懇曰。可
        <lb ed="X" n="0450a24"/>無方便乎無。範以真淨頌答之。竦然良久。聞板聲。通
        <lb ed="X" n="0450b01"/>身汗下。於是始脫焉。無碍矣。準移育王雙徑。皆以師
        <lb ed="X" n="0450b02"/>從俾分座。尋出世祇園。遷瑞岩國清。至淨慈說法。簡
        <lb ed="X" n="0450b03"/>直具格。外機上識者得之。而劣器不能湊泊。有時上
        <lb ed="X" n="0450b04"/>堂。舉達觀頴禪師示眾云。七佛是性隷。萬法是心奴。
        <lb ed="X" n="0450b05"/>且道。主人翁在何處。自喝云。七佛以下出頭。又自諾
        <lb ed="X" n="0450b06"/>云。各自祇候。云喚七佛為性[隸-木+匕]。指萬法是心奴。達觀
        <lb ed="X" n="0450b07"/>自謂有出身路及乎。自喝自諾。又是奴隷邊事。主人
        <lb ed="X" n="0450b08"/>翁何曾夢。見在大眾要見麼。拂子一拂云。曉來一陣
        <lb ed="X" n="0450b09"/>春風動。開遍園林一樣花。舉揚超醒大略如此。將終。
        <lb ed="X" n="0450b10"/>與眾入室。罷。索筆作詩。辭諸山及魏國公。公饋藥不
        <lb ed="X" n="0450b11"/>受。又使人問曰。師生天台因甚死淨慈。答曰。日出東
        <lb ed="X" n="0450b12"/>方夜落西。遂嗒焉而逝或云。初參無範。範問從何處
        <lb ed="X" n="0450b13"/>來。答曰。天台。範曰。還見石橋麼。答曰。我一脚踏斷也。
        <lb ed="X" n="0450b14"/>自是叢林。稱師為斷橋倫公云。</p>
</div>
