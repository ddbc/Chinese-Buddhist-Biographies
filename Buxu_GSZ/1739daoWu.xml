<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0452a10daoWu">
    <head><lb ed="X" n="0452a10"/>　　　　金　佛光道悟禪師傳</head>
    <p><anchor n="X.77.1524.0452a11"/><lb ed="X" n="0452a11"/>道悟。俗[寇-(敲-高)+ㄆ]氏。陝右蘭州人。生而有齒。年十六求出家。
        <lb ed="X" n="0452a12"/>父母不聽。乃不食數日。許之祝髮。後二年。自臨洮歸
        <lb ed="X" n="0452a13"/>彎子店宿。夜夢梵僧喚覺。適聞馬嘶。豁然大悟。歸家
        <lb ed="X" n="0452a14"/>喜不自勝。吟唱云。見也羅。見也羅。徧虗空。只一箇。告
        <lb ed="X" n="0452a15"/>其母曰。我拾得一物。其母於囊槖中。尋索不見。問是
        <lb ed="X" n="0452a16"/>何物。師曰。我自無始以來。不見了底物。其母不省。他
        <lb ed="X" n="0452a17"/>日欲游諸方。鄉人送者求頌。有水流須到海。[鴳-女+隹]出白
        <lb ed="X" n="0452a18"/>雲頭之句。至熊耳。果遇白雲海公。先是。人問海。何不
        <lb ed="X" n="0452a19"/>擇法嗣。海亦作頌。有芝蘭秀發獨出西秦之語。比師
        <lb ed="X" n="0452a20"/>之至。夜聞空中人言。來日接郭相公。黎明。海呼僧。行
        <lb ed="X" n="0452a21"/>令持香花。接我關西弟子寺。乃唐郭子儀建。今渠自
        <lb ed="X" n="0452a22"/>來住持也。既至。一言相契。徑付衣盂。寺前甞有剽而
        <lb ed="X" n="0452a23"/>殺人者。來告急。師呼眾擒之。曰。即汝是賊。尋得其巢
        <lb ed="X" n="0452a24"/>穴。賊眾請命。師示其要言而釋之。路不拾遺者數十
        <lb ed="X" n="0452b01"/>年。人以此益信師前身汾陽王也。大定二十四年。白
        <lb ed="X" n="0452b02"/>雲既沒。師開堂出世。初鄭之普照。次三鄉之竹閣菴。
        <lb ed="X" n="0452b03"/>時著白衣。跨牛橫笛。游於洛川。人莫之測。甞謂人曰。
        <lb ed="X" n="0452b04"/>道我是凡向聖位裏去。道我是聖向凡位裏去。道我
        <lb ed="X" n="0452b05"/>不是聖不是凡。才向毗盧頂上。有些行履處。泰和五
        <lb ed="X" n="0452b06"/>年。結夏於臨洮之大勢寺。開圓覺經。升座曰。此席。止
        <lb ed="X" n="0452b07"/>講得一半去。在至五月十二日晚參。翌日早盥潄畢。
        <lb ed="X" n="0452b08"/>呼侍者曰。我病也尋藥去。侍者足未及門。師已臥逝。
        <lb ed="X" n="0452b09"/>方丈上有五色雲。如寶葢。中有紅光如日者三。春秋
        <lb ed="X" n="0452b10"/>五十有五。僧臘三十有九。</p>
</div>
