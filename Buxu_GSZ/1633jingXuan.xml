<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0411c10jingXuan">
    <head><lb ed="X" n="0411c10"/>　　　　宋　大陽玄傳</head>
    <p><anchor n="X.77.1524.0411c11"/><lb ed="X" n="0411c11"/>大陽禪師警玄。江夏張氏子也。其先蓋金陵人。仲父
        <lb ed="X" n="0411c12"/>為沙門。號智通。住金陵崇孝寺。師往依之。年十九為
        <lb ed="X" n="0411c13"/>大僧。聽圓覺。即能辯屈講者。講者歎曰。是齒少而識
        <lb ed="X" n="0411c14"/>卓如此。我所有何足益之。通知之。使令游方。初謁梁
        <lb ed="X" n="0411c15"/>山觀禪師。問如何是無相道場。山指壁間觀音像曰。
        <lb ed="X" n="0411c16"/>此是吳處士畫。師擬進語。山急索曰。此是有相。如何
        <lb ed="X" n="0411c17"/>是無相者。於是悟旨於言下。拜起而侍。山曰。何不道
        <lb ed="X" n="0411c18"/>取一句子。師曰。道即不辭。恐上紙墨。山笑曰。他日此
        <lb ed="X" n="0411c19"/>語上碑去在。師獻偈呈解。山稱以為洞上之宗可倚。
        <lb ed="X" n="0411c20"/>師亦自負。儕輩莫敢攀。一時聲名藉甚。山歿。出山至
        <lb ed="X" n="0411c21"/>大陽。謁堅禪師。堅欣然。讓法席使主之。退處偏室。咸
        <lb ed="X" n="0411c22"/>平庚子歲也。師神觀奇偉有威重。從兒稚中。即日一
        <lb ed="X" n="0411c23"/>食。自以先德付受之重。足不逾限。脇不至席者。五十
        <lb ed="X" n="0411c24"/>年。浮山遠公居眾時。甞參師於大陽。師以臘高無可
        <lb ed="X" n="0412a01"/>繼法之人。一日喟然謂遠曰。洞上一宗。如懸絲欲斷。
        <lb ed="X" n="0412a02"/>惟汝興之。遠曰。有平侍者在。師以手指[(曷-曰)/月]云。平此處
        <lb ed="X" n="0412a03"/>不佳。又揑拇指叉中。示之云。伊向去當死於此。於是
        <lb ed="X" n="0412a04"/>以皮履布裰付遠。囑令求人。以天聖五年七月十六
        <lb ed="X" n="0412a05"/>日。陞座辭眾。又三日作偈。寄王曙侍郎。偈曰。吾年八
        <lb ed="X" n="0412a06"/>十五。修因至於此。問我歸何處。頂相終難覩。擲筆而
        <lb ed="X" n="0412a07"/>化。遺囑云。瘞全身十年無難。當為大陽山打供入塔。
        <lb ed="X" n="0412a08"/>後果為平侍所戕。平亦坐是返俗。流浪無依。為虎所
        <lb ed="X" n="0412a09"/>食。師言驗矣。遠受大命。得青華嚴。轉付履裰。嗣師法
        <lb ed="X" n="0412a10"/>焉。</p>
</div>
