<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0487b04daoCheng">
    <head><lb ed="X" n="0487b04"/>　　　　天界成禪師傳</head>
    <p><anchor n="X.77.1524.0487b05"/><lb ed="X" n="0487b05"/>道成。字鷲峰。別號雪軒。居薊北之雲州。出家受具戒。
        <lb ed="X" n="0487b06"/>結三人為友。雲游至山東之青州。居士窑中。刻苦究
        <lb ed="X" n="0487b07"/>參。脇不沾席者。三逾寒暑。一日忽見一老人自外而
        <lb ed="X" n="0487b08"/>來。儀貌甚古。謂師曰。汝三人。苦學如此。他日必作法
        <lb ed="X" n="0487b09"/>門梁棟。言已忽不見。繇是愈厲精苦。久之。聞濟南秋
        <lb ed="X" n="0487b10"/>江潔公。大弘曹洞宗旨。遂往見之。潔問何處來。師曰。
        <lb ed="X" n="0487b11"/>青州。曰。帶得青州布衫來否。師曰。呈似和尚了也。曰。
        <lb ed="X" n="0487b12"/>如何是布衫下事。師曰。千年桃核裏。元是舊時仁。潔
        <lb ed="X" n="0487b13"/>肯之曰。是汝本有之事。善自護持。他曰弘吾道。惜吾
        <lb ed="X" n="0487b14"/>不及見矣。後出世住萊州大澤山。每說法。聽者千餘
        <lb ed="X" n="0487b15"/>人。　洪武壬戌。　詔。天下設僧司。揀名德以居之。師
        <lb ed="X" n="0487b16"/>首膺其選。授青州都綱。　高皇帝聞其賢。召為僧錄
        <lb ed="X" n="0487b17"/>司右講經。命考試天下僧人。稱　旨。賜金襴衣。　命
        <lb ed="X" n="0487b18"/>住持天界。懇辭。　上不允。賜詩留之。及　太宗文皇
        <lb ed="X" n="0487b19"/>帝嗣位。命師宣諭日本陛辭。　賜金鉢錫杖等物。既
        <lb ed="X" n="0487b20"/>至。宣示　朝廷恩威。闡揚佛祖宗旨。自其國王而下。
        <lb ed="X" n="0487b21"/>莫不俯伏向化。明年師還。而國人入貢。稱謝者即至
        <lb ed="X" n="0487b22"/>　上大悅。陞師左善世。復率天下僧于鍾山。修設大
        <lb ed="X" n="0487b23"/>會。師承　旨說法。聽者數萬人。是日有瑞應。　上聞
        <lb ed="X" n="0487b24"/>之悅。御製感應詩三章。　賜師。累賜金帛。作大毗盧
        <lb ed="X" n="0487c01"/>閣於寺後。　皇上北狩。數師入覲。賜賚甚厚。　仁宗
        <lb ed="X" n="0487c02"/>在春宮時。有忌師之寵者。搆詞間之。及御極。遂謫師
        <lb ed="X" n="0487c03"/>海南。　宣宗嗣位。首遣官召師還京。且　敕禮部左
        <lb ed="X" n="0487c04"/>善世。到須別見。師至。入見便殿。慰勞甚至　賜綵段
        <lb ed="X" n="0487c05"/>若干疋。鈔萬緡。仍　命掌僧錄司事。無何入疏。乞歸
        <lb ed="X" n="0487c06"/>南京天界之西菴以終老。　上從之。賜白金楮幣。及
        <lb ed="X" n="0487c07"/>[鐮-兼+(畏-田+卄)]金佛。敕兵部給驛舟。命中官護送。逾三歲。辛亥十
        <lb ed="X" n="0487c08"/>二月八日。微疾端坐而逝。闍維。得堅固子無算於灰
        <lb ed="X" n="0487c09"/>燼中。　上遣官諭祭賜塔所。師身長七尺。廣顙豐頤。
        <lb ed="X" n="0487c10"/>脩然出人之表。歷事　四朝。五十餘年。三坐道場。四
        <lb ed="X" n="0487c11"/>會說法。有語錄。行於世。</p>
</div>
