<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0512b03zhiHai">
    <head><lb ed="X" n="0512b03"/>　　　　嶽麓海禪師傳</head>
    <p><anchor n="X.77.1524.0512b04"/><lb ed="X" n="0512b04"/>智海。吉州太和萬氏子。幼靜專。無適俗韻。出家為金
        <lb ed="X" n="0512b05"/>公弟子。受具游方。依東林玉磵二公最久。然無所契
        <lb ed="X" n="0512b06"/>悟。晚抵仰山。陸沉於眾。佛印元公。獨異之。師方銳於
        <lb ed="X" n="0512b07"/>學。喜翰墨。元呵曰。子本行道。反從事語言筆畫。語言
        <lb ed="X" n="0512b08"/>筆畫借工。於道何益。矧未工乎。師於是棄去。經行湘
        <lb ed="X" n="0512b09"/>南諸山。依止大溈十年。真如門風。號稱壁立。學者皆
        <lb ed="X" n="0512b10"/>望崖而退。師獨受印可。及真如赴詔住上都相國寺。
        <lb ed="X" n="0512b11"/>師雅志不欲西。首眾衲於衡陽花藥山。分座說法。元
        <lb ed="X" n="0512b12"/>符己卯。開法於城東之東明。俄遷湘西之嶽麓。無何。
        <lb ed="X" n="0512b13"/>麓厄於火。一夕而燼。道俗驚嗟。以死弔。師笑曰。夢幻
        <lb ed="X" n="0512b14"/>成壞。葢皆戲劇。然吾恃願力。宮室未終廢也。於是就
        <lb ed="X" n="0512b15"/>林縛屋。單丁而住。雜蒼頭廝養。運瓦礫。收燼餘之材。
        <lb ed="X" n="0512b16"/>造牀榻板槅。凡叢林器用。所宜有者皆備。曰。棟宇即
        <lb ed="X" n="0512b17"/>成。器用未具。是吾憂。故先辦之。聞者。竊笑而去。師自
        <lb ed="X" n="0512b18"/>若也。未幾月。富者以金帛施。貧者以力施。匠者以巧
        <lb ed="X" n="0512b19"/>施。十年之間。廈屋崇成。盤崖萬礎。飛楹層閣。塗金間
        <lb ed="X" n="0512b20"/>碧。如化成釋梵龍天之宮。人徒見其經營之功日新。
        <lb ed="X" n="0512b21"/>而不知其出於閒暇談笑。宣和己亥七月九日。以平
        <lb ed="X" n="0512b22"/>生道具付侍者。使集眾估唱。黎明。漱盥罷。坐丈室。聞
        <lb ed="X" n="0512b23"/>粥鼓。命門弟子。因敘出世本末。囑以行道勿解。說偈
        <lb ed="X" n="0512b24"/>為別。有智暹者。進曰。師獨不能少留乎。師以手搖去。
        <lb ed="X" n="0512c01"/>復周眴左右。良久。右脇而逝。閱世六十有二。坐四十
        <lb ed="X" n="0512c02"/>二夏。塔於西崦舜塘之陰。</p>
</div>
