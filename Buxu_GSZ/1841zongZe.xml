<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0492c13zongZe">
    <head><lb ed="X" n="0492c13"/>　　　　<persName key="A000606">長蘆賾</persName>禪師傳</head>
    <p><anchor n="X.77.1524.0492c14"/><lb ed="X" n="0492c14"/><persName key="A000606">宗賾</persName>。<placeName key="PL000000027136">襄陽</placeName>孫氏子。父早亡。母携還舅氏家鞠養。長成
        <lb ed="X" n="0492c15"/>習儒業。志節高邁。學問宏博。年二十九。幡然曰。吾出
        <lb ed="X" n="0492c16"/>家矣。遂往真州<placeName key="PL000000009264">長蘆</placeName>。從<persName key="A008393">秀圓通</persName>落[髟/采]。學最上乘。未幾。
        <lb ed="X" n="0492c17"/><persName key="A008393">秀</persName>去而<persName key="A021069">夫</persName>繼。師得旨於<persName key="A021069">夫</persName>。遂為<persName key="A021069">夫</persName>嗣。而紹<placeName key="PL000000009264">長蘆</placeName>之席。
        <lb ed="X" n="0492c18"/>一法窟父子。接踵弘闡者三世。<persName key="A003703">雲門</persName>之道大震。<placeName key="PL000000015039">江淮</placeName>
        <lb ed="X" n="0492c19"/>之間。幾無別響。師上堂曰。金屑雖貴。落眼成瞖。金屑
        <lb ed="X" n="0492c20"/>既除。眼在甚處。拈拄杖曰。還見麼。擊香卓曰。還聞麼。
        <lb ed="X" n="0492c21"/>靠却拄杖曰。眼耳若通隨處足。水聲山色自悠悠。啟
        <lb ed="X" n="0492c22"/>示明切如此。師性孝。於方丈側。別為小室。安其母於
        <lb ed="X" n="0492c23"/>中。勸母剪髮。持念<persName key="A002843">阿彌陀佛</persName>號。自製勸孝文。曲盡哀
        <lb ed="X" n="0492c24"/>懇。師雖承傳南宗頓旨。而實以<placeName key="PL000000055477">淨土</placeName>自歸。至感<persName key="A003079">普賢</persName>
        <lb ed="X" n="0493a01"/><persName key="A019588">普慧</persName>二大士。夢求入社。其精誠可知矣。其母臨終。果
        <lb ed="X" n="0493a02"/>念佛吉祥而逝。始卒數十年間。以<placeName key="PL000000055477">安養</placeName>一門攝化。緇
        <lb ed="X" n="0493a03"/>白從化。臨終正念。如其母者。蓋不知幾何人。師持勤
        <lb ed="X" n="0493a04"/>匡道一念。得自天性。以言難及遠。往往託筆墨。以致
        <lb ed="X" n="0493a05"/>心焉。其勸供養則曰。若無有限之心。則受無窮之福。
        <lb ed="X" n="0493a06"/>其勸坐禪則曰。一切善惡。都莫思量。念起即覺。覺之
        <lb ed="X" n="0493a07"/>即失。久久忘緣。自成一片。又曰。道高魔盛。逆順萬端。
        <lb ed="X" n="0493a08"/>但能正念現前。一切不能留碍。其警游談則曰。既乖
        <lb ed="X" n="0493a09"/>福業。無益道心。如此游言。並傷實德。其警撥無則曰。
        <lb ed="X" n="0493a10"/>麤解法師。不通教眼。虗頭禪客。不貴行門。此偏枯之
        <lb ed="X" n="0493a11"/>罪也。又曰。宗說兼通。若杲日麗虗空之界。心身俱靜。
        <lb ed="X" n="0493a12"/>如琉璃含寶月之光。可謂蓬生蔴中。不扶自直。眾流
        <lb ed="X" n="0493a13"/>入海。總號天池。其言意至。味一臠可以知全鼎矣。未
        <lb ed="X" n="0493a14"/>詳所終。</p>
</div>
