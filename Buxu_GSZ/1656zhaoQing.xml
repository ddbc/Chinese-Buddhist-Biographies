<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0421c17zhaoQing">
    <head><lb ed="X" n="0421c17"/>　　　　昭慶禪師傳</head>
    <p><anchor n="X.77.1524.0421c18"/><lb ed="X" n="0421c18"/>烏江惠濟院禪師。名昭慶。字顯之。泉州林氏子。少[跳-兆+斤]
        <lb ed="X" n="0421c19"/>弛任氣。為巨賈。往來海中十數年。資用甚饒。一日盡
        <lb ed="X" n="0421c20"/>所有財物屬同產。使養其親。徒手入漳州開元寺。出
        <lb ed="X" n="0421c21"/>家受具戒。鄉人異之。居無何。謂其曹曰。出家兒。當尋
        <lb ed="X" n="0421c22"/>師訪道。求脫生死。若匏繫一方。土偶人耳。遂過嶺。遍
        <lb ed="X" n="0421c23"/>參知識。後見黃龍南公。示以三關語。漫不省。因服役
        <lb ed="X" n="0421c24"/>左右久之。盡得其道。因嗣焉。出世凡三坐道場。高郵
        <lb ed="X" n="0422a01"/>之乾明。烏江之惠濟。廣陵之建隆。惟惠濟僻在深山
        <lb ed="X" n="0422a02"/>中。地有湯泉。人跡罕至。心樂居之。乾明[這-言+聿]隆。[此/白]為檀
        <lb ed="X" n="0422a03"/>越士大夫所強。遯去不獲。非其好也。師所得法。廣大
        <lb ed="X" n="0422a04"/>微妙。又學術無不通達。其為人說法。或以經論。或以
        <lb ed="X" n="0422a05"/>老莊。或卜筮。或方藥。乃至一切種種俗諦事。隨其根
        <lb ed="X" n="0422a06"/>器。示大方便。不獨守古人言句。自唐以來。禪家盛行
        <lb ed="X" n="0422a07"/>于世。惟雲門臨濟兩宗。是時雲門苗裔。分據大剎。相
        <lb ed="X" n="0422a08"/>望淮浙上。臨濟之後。自江以北。惟一師人。故雲門之
        <lb ed="X" n="0422a09"/>徒。或不以師為然。師聞而笑曰。此吾所以為臨濟兒
        <lb ed="X" n="0422a10"/>孫也。師晚歲多病。謝住持事。寓止高郵。醴泉法嗣。處
        <lb ed="X" n="0422a11"/>安會中。以元祐四年八月十六日。說偈遷化。廣陵檀
        <lb ed="X" n="0422a12"/>越。奉靈骨歸建隆起塔。士大夫中。執弟子禮者。如龍
        <lb ed="X" n="0422a13"/>圖閣直學士孫覺莘老。烏江會承議郎閻木求仁等。
        <lb ed="X" n="0422a14"/>然為役之久。緣契最深者。無如秦少游觀。時在京。遙
        <lb ed="X" n="0422a15"/>為銘其塔。</p>
</div>
