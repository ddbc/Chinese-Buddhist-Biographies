<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0515c12wuBian">
    <head><lb ed="X" n="0515c12"/>　　　　無邊傳</head>
    <p><anchor n="X.77.1524.0515c13"/><lb ed="X" n="0515c13"/>無邊。代州曹氏子。穉齡。志慕出家。初叩無相。無相不
        <lb ed="X" n="0515c14"/>許。曰第能悟道。家何繁汝。乃謁無礙原公落髮。見汾
        <lb ed="X" n="0515c15"/>州空安老人。安令參萬法歸一。一日舉波斯匿王觀
        <lb ed="X" n="0515c16"/>河語問師。師不能酬。懇求指示。安曰。我不辭向汝說。
        <lb ed="X" n="0515c17"/>汝須自悟始得。遂屹立不臥。又入牛山火場。歷謁諸
        <lb ed="X" n="0515c18"/>老。罔所入。復歸侍安。力提一字。至寢食俱忘。一日掃
        <lb ed="X" n="0515c19"/>地次。聞人誦彌陀經。至其土有佛號阿彌陀今現在
        <lb ed="X" n="0515c20"/>說法。師忽失聲。見安曰。我識得一也。安問在何處。曰
        <lb ed="X" n="0515c21"/>今現在說法。安詰之。茫然。安遽掌曰。學語之流。師退
        <lb ed="X" n="0515c22"/>泣曰。我固分明。奈對境復迷何。復謁玉峰寶山二公。
        <lb ed="X" n="0515c23"/>後參龍樹楚峰。因聞樵者曰人苦不歇心。師聞脫然。
        <lb ed="X" n="0515c24"/>曰萬法本閒。惟人自閙。呈楚峰一偈。峰可之。自是韜
        <lb ed="X" n="0516a01"/>光晦跡。人莫窺其涯涘。久之。徒侶奔湊。爭為結菴。即
        <lb ed="X" n="0516a02"/>今五臺之大博菴。是也。師住山。以枯淡自持。食作必
        <lb ed="X" n="0516a03"/>與大眾同。有古人風。三十年如一日。遠近爭頌之。萬
        <lb ed="X" n="0516a04"/>曆戊子。密藏幻予二上人。入臺卜居。藏方冊藏經。師
        <lb ed="X" n="0516a05"/>聞曰。僧菴乃十方甞住。今之人悉私之。吾素以為恥。
        <lb ed="X" n="0516a06"/>今幸際此勝因。吾盡將此菴及所有。施之藏公。使方
        <lb ed="X" n="0516a07"/>冊大藏。早行閻浮提一日。是吾法輪一日轉也。於是
        <lb ed="X" n="0516a08"/>悉召山中耆宿為證。且立約云。徒屬以一盂一筯自
        <lb ed="X" n="0516a09"/>私者。即擯出。藏公初尚猶豫。未敢承。既見師意懇至。
        <lb ed="X" n="0516a10"/>因聽焉。既而師示疾。又三月而化。其在病苦中。日夕
        <lb ed="X" n="0516a11"/>與藏公。徵決第一義諦。絕不以病苦少蹙額云。或謂。
        <lb ed="X" n="0516a12"/>師真有志於破有者。簞食豆羮。人不能無恡色。師舉
        <lb ed="X" n="0516a13"/>生平所蓄。一朝而授之人。固已行人所難矣。四大欲
        <lb ed="X" n="0516a14"/>離。風火相逼。人所叫號惶怖。不暇為理時。而師諄諄
        <lb ed="X" n="0516a15"/>惟以第一義相決擇。不尤難哉。是能遺身矣。夫惟能
        <lb ed="X" n="0516a16"/>遺身。故能遺此菴。如敝屣也。不可為末法之光明幢
        <lb ed="X" n="0516a17"/>耶。師非甞情所測識。具眼者。自能別之。</p>
</div>
