<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0463a24shiAn">
    <head><lb ed="X" n="0463a24"/>　　　　松隱茂師傳</head>
    <p><anchor n="X.77.1524.0463b01"/><lb ed="X" n="0463b01"/>松隱。茂禪師。字實庵。明奉化鄭氏子。自幼喜趺坐。十
        <lb ed="X" n="0463b02"/>六依傳法寺希顏出家。使司米鹽細務。師歎曰。離家
        <lb ed="X" n="0463b03"/>為求道。苟羈絏于此。何異狗苟蠅營者耶。乃潛行大
        <lb ed="X" n="0463b04"/>江之西。見南[澗-日+月]泉公。師晝夜繫念。無須臾間斷。一夕。
        <lb ed="X" n="0463b05"/>松月下炤。起步簷隙間。聞泉聲有觸。遽往白之泉公。
        <lb ed="X" n="0463b06"/>泉公曰。此間尋常施設。不足發子大機大用。盍往見
        <lb ed="X" n="0463b07"/>古林茂公乎。師即擔簦啟行。既至。古林問曰。爾來欲
        <lb ed="X" n="0463b08"/>何為。師曰。正為生死事大。特來求出離爾。林曰。子明
        <lb ed="X" n="0463b09"/>知四大五蘊。是生死本根。何緣入此革囊耶。師儗議
        <lb ed="X" n="0463b10"/>欲答。林以杖擊之。師豁然有所悟入。自是機辯峻絕。
        <lb ed="X" n="0463b11"/>縱橫自如。林深器之。命居第一座。至正壬午。宣政院。
        <lb ed="X" n="0463b12"/>命長瑞雲之清涼。學徒奔湊。機鋒相加。如兔走鶻落。
        <lb ed="X" n="0463b13"/>瞬目輒失。有沙門至問。對未竟。以手拍地而笑。師曰。
        <lb ed="X" n="0463b14"/>滯貨何煩拈出耶。沙門噓一聲。師厲聲喝之。沙門有
        <lb ed="X" n="0463b15"/>省而去。住清凉十五年。時退隱東堂。影不出山。凝塵
        <lb ed="X" n="0463b16"/>滿席。元明良公。師法姪也。迎歸天童之此軒。一旦示
        <lb ed="X" n="0463b17"/>微疾。左右請書偈。師舉手指心曰。我此中廓然。何偈
        <lb ed="X" n="0463b18"/>之為。端坐憑几。握右手為拳。以額枕之而逝。世壽八
        <lb ed="X" n="0463b19"/>十五。臘七十。引龕行茶毗法。火方舉。忽有物飄洒晴
        <lb ed="X" n="0463b20"/>空中。似雪非雪。霏微繽紛。盤旋烈[舀*炎]之上。至火滅乃
        <lb ed="X" n="0463b21"/>已。蓋天華云。火後舍利如珠璣者。頗眾。宋文憲序曰。
        <lb ed="X" n="0463b22"/>濂聞方[竺-二+束]所載。靈僧示滅。多有天華之祥。或者謂。大
        <lb ed="X" n="0463b23"/>乘境界。去來無迹。奚以神異為事。殊不知末習澆漓。
        <lb ed="X" n="0463b24"/>人懷厭怠。苟無以聳動瞻視。何以表真悟。而啟正信
        <lb ed="X" n="0463c01"/>哉。示現微權。固與諸法實相同一揆。有如師者其事。
        <lb ed="X" n="0463c02"/>蓋無讓於古云。</p>
</div>
