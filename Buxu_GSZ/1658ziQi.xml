<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0422b16ziQi">
    <head><lb ed="X" n="0422b16"/>　　　　子琦(道英附)</head>
    <p><anchor n="X.77.1524.0422b17"/><lb ed="X" n="0422b17"/>子琦。泉州許氏子。試經得度。精楞嚴圓覺。棄之游江
        <lb ed="X" n="0422b18"/>淮。謁翠岩真禪師。問佛法大意。真唾地曰。這一滴落
        <lb ed="X" n="0422b19"/>在何處。師捫膺曰。學人今日脾病。真為解頤。辭參積
        <lb ed="X" n="0422b20"/>翠南公。盡得其道。相與商搉古今。適大雪。南公。指謂
        <lb ed="X" n="0422b21"/>師曰。斯可以一致帚否。師曰。不能。然則天霽日出。雲
        <lb ed="X" n="0422b22"/>物解駁。豈復有哉。知有之人。於一切言句。如破竹。雖
        <lb ed="X" n="0422b23"/>百節當迎刃而解。詎容聲於儗議乎。一日南公。遣僧
        <lb ed="X" n="0422b24"/>逆問三關語。師厲聲曰。你理會久遠。時事作麼。南公
        <lb ed="X" n="0422c01"/>益奇之。於是名著叢席。南公歿。四祖演禪師。命分座。
        <lb ed="X" n="0422c02"/>室中垂語曰。一人有口道不得姓字為誰。後傳至東
        <lb ed="X" n="0422c03"/>林總禪師。歎曰。琦首座如銕山萬仞。卒難逗他語脉。
        <lb ed="X" n="0422c04"/>未幾。以開元為禪林。請師為第一世。賜號覺照大師。
        <lb ed="X" n="0422c05"/>道英。俗姓胡。師邑子也。有聞於師而嗣焉。見地穩密。
        <lb ed="X" n="0422c06"/>說法無蹊徑。直躋最上。中下之機。少能遘會者。甞作
        <lb ed="X" n="0422c07"/>偈云。南北東西住險[山*虛*戈]。古巖寒桂冷依依。無人到我
        <lb ed="X" n="0422c08"/>經行地。明月清風擬付誰。又云。每把葫蘆椀放欹。從
        <lb ed="X" n="0422c09"/>教天下浪猜疑。秋風擺落園林後。始信寒松格不卑。</p>
</div>
