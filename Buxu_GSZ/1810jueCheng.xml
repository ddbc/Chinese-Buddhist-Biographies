<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0481b15jueCheng">
    <head><lb ed="X" n="0481b15"/>　　　　香嚴澄禪師傳</head>
    <p><anchor n="X.77.1524.0481b16"/><lb ed="X" n="0481b16"/>覺澄。山後蔚州人。十歲不茹葷。從雲中天暉[日/〦/水]公落
        <lb ed="X" n="0481b17"/>髮。痛絕人事。閱大藏。越五寒暑乃周。後因提無字話
        <lb ed="X" n="0481b18"/>有省。道譽隆起。鉅卿名公。交薦之住南陽香嚴寺。大
        <lb ed="X" n="0481b19"/>為人所歸。逾年棄去。上西蜀。游江南。受大戒於杭之
        <lb ed="X" n="0481b20"/>戒壇。還登太岡山。訪月溪和尚。又入投子。禮楚山琦
        <lb ed="X" n="0481b21"/>禪師。遂獲印記。俄而別去。養靜固始之南山。星霜頻
        <lb ed="X" n="0481b22"/>易。又往五臺。禮文殊請光瑞。得如所祈。密有感悟。還
        <lb ed="X" n="0481b23"/>鄘城。逢天界首座清寧。請居高座寺。寺後即雨花臺。
        <lb ed="X" n="0481b24"/>梁雲光法師講法華。天雨花處。師遐繼芳躅。善於開
        <lb ed="X" n="0481c01"/>導。鍵閉山居十餘載。足不躡城市。而聞風者從化。有
        <lb ed="X" n="0481c02"/>藥師科儀雨花集。行世。成化癸巳八月九日。端坐夷
        <lb ed="X" n="0481c03"/>然而化。少息。眾皆凄泣。又徐開目曰。不須如是。復瞑
        <lb ed="X" n="0481c04"/>目長往。</p>
</div>
