<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0459c10zuMing">
    <head><lb ed="X" n="0459c10"/>　　　　祖銘傳</head>
    <p><anchor n="X.77.1524.0459c11"/><lb ed="X" n="0459c11"/>祖銘。字古鼎。奉化應氏子。幼頴悟。不近葷食。稍長學
        <lb ed="X" n="0459c12"/>通百氏書。而尤嗜佛典。年十八厭處塵俗。從金峨錫
        <lb ed="X" n="0459c13"/>公。學出世法。二十五得度受具戒。出遊諸方。首依竺
        <lb ed="X" n="0459c14"/>西坦公。掌記室。復走閩浙。多所參訪。莫有契者。時元
        <lb ed="X" n="0459c15"/>叟在靈隱。師往謁焉。一語之下。遂坦然無疑滯。久之。
        <lb ed="X" n="0459c16"/>臻其閫奧。一時德譽藹著。所與交遊。皆雅望之士。去
        <lb ed="X" n="0459c17"/>留為叢林重輕。而師愈謙抑自持。有以輿從為相迎
        <lb ed="X" n="0459c18"/>者。悉謝絕之。唯杖履而已。順帝元統元年。師五十有
        <lb ed="X" n="0459c19"/>四。始自徑山出。住昌國之隆教。學者不憚步險。爭願
        <lb ed="X" n="0459c20"/>趨往座下。後八年。遷普陀。浙東都元帥完者都公。威
        <lb ed="X" n="0459c21"/>震海上。而於師至禮甚恭。日本商航。數奉國命。盛賷
        <lb ed="X" n="0459c22"/>金幣來聘。師每避去。未幾。遷中天竺。至正七年。還主
        <lb ed="X" n="0459c23"/>徑山。師在中竺時。有童子仇姓者。從師荷包笠。夜宿
        <lb ed="X" n="0459c24"/>蘇之承天寺。見空中有一寶鼎。左右翼衛皆天神。若
        <lb ed="X" n="0460a01"/>有所告曰。天帝以此鼎。還賜徑山。詰旦以事質。其僧
        <lb ed="X" n="0460a02"/>曰。此必古鼎師。還遷徑山也。因與之俱來。為求給役。
        <lb ed="X" n="0460a03"/>俄而徑山命下。聞者異之。朝廷以師法席之盛。錫號
        <lb ed="X" n="0460a04"/>慧性文敏宏學普濟禪師。十一年。頴豪亂作。師治妙
        <lb ed="X" n="0460a05"/>明庵於放生池上。曰。吾將老於是。十七年。杭再受兵。
        <lb ed="X" n="0460a06"/>師退而庵居。又數月。苗獠焚掠徑山。丞相達識帖木
        <lb ed="X" n="0460a07"/>邇。延師入雲居庵。暇則詣師問道。請禮彌篤。一日請
        <lb ed="X" n="0460a08"/>看經次。師惟默坐。公問。長老何不看經。師云。尋行數
        <lb ed="X" n="0460a09"/>墨為看經耶。公無語。師翻經云。老僧看經。看經去也。
        <lb ed="X" n="0460a10"/>公以手覆經云。請與說破。師云。伊尹周公阿誰做。公
        <lb ed="X" n="0460a11"/>遂領悟。已而示微疾。更衣危坐。致書丞相。囑以外護
        <lb ed="X" n="0460a12"/>佛法之意。俄而指語其徒曰。觀世音金臺至矣。吾平
        <lb ed="X" n="0460a13"/>生兼修之功。有驗也。乃大書偈曰。生死純真。太虗純
        <lb ed="X" n="0460a14"/>滿。七十九年。搖籃繩斷。書已擲筆而逝。留七日。顏貌
        <lb ed="X" n="0460a15"/>如生。行院概郡府官僚。設爼奠於道。茶毗。舌根數珠
        <lb ed="X" n="0460a16"/>不壞。得五色光舍利無算。建塔於徑山及隆教普陀
        <lb ed="X" n="0460a17"/>青山。有四會語錄。暨外集若干卷。傳於世。師意度直
        <lb ed="X" n="0460a18"/>率。不為緣飾。居處物用。清苦淡泊。晨興盥頮以至浣
        <lb ed="X" n="0460a19"/>濯。未甞役童僕。自幼至耆年。未甞少休。修淨業禮觀
        <lb ed="X" n="0460a20"/>音像。日必千拜。而於大法。洞徹玄微。開示直截。踔厲
        <lb ed="X" n="0460a21"/>縱橫。應變無窮。雖門庭峻拔。若不可少殺。隨其夙器。
        <lb ed="X" n="0460a22"/>慈悲誘掖成就為多。至於文學。廼師之世業。里中袁
        <lb ed="X" n="0460a23"/>文清公桷。金華胡公長孺。黃公溍。蜀郡虞文靖公集。
        <lb ed="X" n="0460a24"/>長沙歐陽公玄。咸稱慕之。見諸文字者。舉可徵已。</p>
</div>
