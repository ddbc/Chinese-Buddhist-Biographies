<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0434b12shouXun">
    <head><lb ed="X" n="0434b12"/>　　　　何山珣禪師傳(附智才)</head>
    <p><anchor n="X.77.1524.0434b13"/><lb ed="X" n="0434b13"/>守珣。號佛燈。安吉施氏子。初參廣鑑瑛禪師。不契。遂
        <lb ed="X" n="0434b14"/>造太平。隨眾咨請。邈無所入。乃封衾自誓曰。不徹不
        <lb ed="X" n="0434b15"/>展此。於是岌立宵晝。如喪考妣。逾七七日。忽佛鑑上
        <lb ed="X" n="0434b16"/>堂曰。森羅及萬象。一法之所印。師聞頓悟。鑑曰。可惜
        <lb ed="X" n="0434b17"/>一顆明珠。被這風顛漢拾得也。因舉靈雲悟桃語詰
        <lb ed="X" n="0434b18"/>之。了無疑滯。拜起呈偈曰。終日看天不舉頭。桃花爛
        <lb ed="X" n="0434b19"/>熳始擡眸。饒君更有遮天網。透得牢關即便休。入眾
        <lb ed="X" n="0434b20"/>厲聲曰。這回珣上座。穩睡去也。圓悟聞之。疑其未然。
        <lb ed="X" n="0434b21"/>乃曰。須我勘過始得。令人召至。拉與游山。偶到一水
        <lb ed="X" n="0434b22"/>潭。忽推師入水。遽問曰。牛頭未見四祖時如何。隨聲
        <lb ed="X" n="0434b23"/>應曰。潭深魚聚。曰。見後如何。曰。樹高招風。曰。見與未
        <lb ed="X" n="0434b24"/>見時如何。曰。伸脚在縮脚裏。悟大稱賞之。師出世凡
        <lb ed="X" n="0434c01"/>四坐道場。聲光赫奕。後歿于天寧。將化。謂雙槐居士
        <lb ed="X" n="0434c02"/>鄭績曰。十月八日。是佛鑑先師忌辰。吾將至矣。乞還
        <lb ed="X" n="0434c03"/>鄣南。四日。鄭公遣弟僧道如訊之。師曰。汝來正其時
        <lb ed="X" n="0434c04"/>也。吾雖與佛鑑同條生。不與同條死。明早為我覔一
        <lb ed="X" n="0434c05"/>隻小船子來。高五尺足矣。越三日鷄鳴。端坐如平時。
        <lb ed="X" n="0434c06"/>侍者請偈。師曰。不曾作得。言訖而逝。火浴。舌根不壞。
        <lb ed="X" n="0434c07"/>郡人陳師顏。寶函藏於家。痊骨於普應院之側。師法
        <lb ed="X" n="0434c08"/>貌清整。舉揚宗旨。綽有祖父之風。有時謂眾曰。兄弟
        <lb ed="X" n="0434c09"/>如有省悟處。不拘時節請來。露個消息。忽雪夜一僧
        <lb ed="X" n="0434c10"/>叩方丈門。師喚入。震威喝曰。雪深夜半。求訣疑情何
        <lb ed="X" n="0434c11"/>為。威儀不具。僧顧眎衣裓。師喝出。機鋒嚴峻類如此。
        <lb ed="X" n="0434c12"/>其住何山也。因歲旱。郡守請禱於師。師勉從為升座。
        <lb ed="X" n="0434c13"/>怒目瞪天罵曰。阿誰教爾強為天。雨應聲而至。人呼
        <lb ed="X" n="0434c14"/>為珣罵天。</p><p>
        <lb ed="X" n="0434c15"/>智才。舒州人。與師同姓同門。亦高行衲子。住嶽[樊-大+鹿]。遷
        <lb ed="X" n="0434c16"/>龍牙。三十年以清苦蒞眾。為人所歸。終於雲溪。</p>
</div>
