<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0417c05xiaoCong">
    <head><lb ed="X" n="0417c05"/>　　　　洞山聰．祥庵主傳</head>
    <p><anchor n="X.77.1524.0417c06"/><lb ed="X" n="0417c06"/>洞山曉聰禪師。韶州曲江人。生杜氏。見文殊應天真
        <lb ed="X" n="0417c07"/>和尚。初游廬山。莫有知者。時雲居法席最盛。師作燈
        <lb ed="X" n="0417c08"/>頭。聞僧眾談泗州僧伽。近於揚州出現。有設問者曰。
        <lb ed="X" n="0417c09"/>既是泗州大聖。為何向揚州出現。師曰。君子愛財。取
        <lb ed="X" n="0417c10"/>之以道。一眾大笑。後僧。舉似蓮華祥庵主。主大驚曰。
        <lb ed="X" n="0417c11"/>雲門兒孫猶在。遙望雲居拜之。師名遂重叢林。次依
        <lb ed="X" n="0417c12"/>洞山詮禪師。為首座。及詮遷棲賢。以師囑檀那及其
        <lb ed="X" n="0417c13"/>眾。眾從之。請于州。州從之。以大中祥符三年。師出世
        <lb ed="X" n="0417c14"/>洞山。上堂曰。祖師西來。特唱此事。自是上座。不薦所
        <lb ed="X" n="0417c15"/>以。從門入者。不是家珍。認影迷頭。豈非大錯。既是祖
        <lb ed="X" n="0417c16"/>師西來。特唱此事。又何必更對眾。叨叨珍重。師見僧
        <lb ed="X" n="0417c17"/>來有所問。輒瞋目視之曰。我擊虎術汝不會去。一日
        <lb ed="X" n="0417c18"/>自荷柴登山。僧逆之問曰。山上住。為何山下擔柴。師
        <lb ed="X" n="0417c19"/>曰。山上也要柴燒。示眾曰。一大藏教是箇之字。祖師
        <lb ed="X" n="0417c20"/>西來是右字。如何是正義。良久曰。天晴蓋却屋。趂閒
        <lb ed="X" n="0417c21"/>打却禾。輸納王租了。鼓腹自高歌。師於山之東北。手
        <lb ed="X" n="0417c22"/>植松可萬。松凡植一株。坐誦金剛經一卷。自稱栽松
        <lb ed="X" n="0417c23"/>比丘。嶺名金剛嶺。或間。嶺在此。金剛在何處。師指曰。
        <lb ed="X" n="0417c24"/>此一株松。是老僧親栽。汾陽甞謂慈明曰。雲門下兒
        <lb ed="X" n="0418a01"/>孫。我已遍參。獨以未見聰為恨。汝當見之。故慈明雖
        <lb ed="X" n="0418a02"/>已罷參。猶獲覲顏色而聞餘論矣。師一曰不安。上堂
        <lb ed="X" n="0418a03"/>辭眾。述透法身頌曰。參禪學道莫茫茫。問透法身北
        <lb ed="X" n="0418a04"/>斗藏。余今老倒尫羸甚。見人無力得商量。復曰。法席
        <lb ed="X" n="0418a05"/>當令自寶住持。言卒而化。闍維得舍利。塔于金剛嶺。
        <lb ed="X" n="0418a06"/>先是。比部郎中許公式。出守南昌。過蓮華峰。聞祥公
        <lb ed="X" n="0418a07"/>曰。聰道者。在江西。試尋訪之。此僧人天眼目也。許既
        <lb ed="X" n="0418a08"/>至。聞師住山家風。作詩寄之。有夜坐連雲石。春栽帶
        <lb ed="X" n="0418a09"/>雨松之句。將訪之。師已逝矣。</p><p>
        <lb ed="X" n="0418a10"/>祥公奉先深禪師嗣也。知見甚高。氣壓諸方。臨終上
        <lb ed="X" n="0418a11"/>堂舉拄杖問眾曰。汝道古佛到這裡。為何不肯住。眾
        <lb ed="X" n="0418a12"/>莫有對者。乃自曰。為他途路不得力。復曰。如何得力
        <lb ed="X" n="0418a13"/>去。橫拄杖肩上曰。楖栗檀擔不顧人。直入千峰萬峰
        <lb ed="X" n="0418a14"/>去。言訖而化。師與文殊真。弟兄行也。聰嗣文殊視。祥
        <lb ed="X" n="0418a15"/>則為姪。聰得法弟子。曰雲居舜。曰明教嵩。祥嗣寂焉。</p>
</div>
