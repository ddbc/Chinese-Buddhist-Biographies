<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0397a09hongLian">
    <head><lb ed="X" n="0397a09"/>　　　　洪蓮傳</head>
    <p><anchor n="X.77.1524.0397a10"/><lb ed="X" n="0397a10"/>洪蓮。字獨芳。山西太原吳氏子。賦性嚴敏。孩提時已
        <lb ed="X" n="0397a11"/>若成人。出家饒益寺。二十具戒。見休雲。蒙印可。授以
        <lb ed="X" n="0397a12"/>信衣。入天龍洞結足。刺十指血書。寫五大部經。又于
        <lb ed="X" n="0397a13"/>名仙洞。立曼怛囉座。設[舀*炎]口食。賑濟幽類者三年。
        <lb ed="X" n="0397a14"/>　晉王聞之。延致問道。奉衣饌。請住鴻祐寺。自是聲德
        <lb ed="X" n="0397a15"/>遐播。永樂中。奉　旨。箋註大明三藏法數。較勘藏經。
        <lb ed="X" n="0397a16"/>又　命入香殿。與進法主。問答楞嚴大旨。又　命於
        <lb ed="X" n="0397a17"/>海印寺。較寫三藏。前後從事。皆得　聖心。繼承　仁
        <lb ed="X" n="0397a18"/>宣二廟恩眷。除僧錄司右講經。正統七年。轉左講經。
        <lb ed="X" n="0397a19"/>以年老。上謝事之請。遂免師朝參。職事如故。至景泰
        <lb ed="X" n="0397a20"/>七年七月四日。端坐書偈而逝。　上聞悲悼。命禮官
        <lb ed="X" n="0397a21"/>致祭。贈淨梵翊教禪師。壽九十一。僧臘七十一。茶毗
        <lb ed="X" n="0397a22"/>得舍利百顆。　勑歸西山萬佛寺。造塔安厝。師資貌
        <lb ed="X" n="0397a23"/>魁特。襟度豁如。議論磊落。一出于正。解行兼全。以身
        <lb ed="X" n="0397a24"/>任道。故得列聖。禮遇殷至。景泰四年。日本僧入貢。其
        <lb ed="X" n="0397b01"/>僧。本國大禪伯也。少所與可。獨服膺于師。偕來者。各
        <lb ed="X" n="0397b02"/>有所問。言人人殊。師應答如流。皆得所請。歎未曾有
        <lb ed="X" n="0397b03"/>而退。其辯才服人。又如此。聊述應跡粗槩。以備傳。其
        <lb ed="X" n="0397b04"/>潛德密行。與證悟所及。可想見于語言之外也。</p>
</div>
