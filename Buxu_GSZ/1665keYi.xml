<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0424c18keYi">
    <head><lb ed="X" n="0424c18"/>　　　　宋　江州歸宗宣禪師(海印)</head>
    <p><anchor n="X.77.1524.0424c19"/><lb ed="X" n="0424c19"/>可宜。漢州人也。壯為僧。即出峽依琅琊覺公。一語忽
        <lb ed="X" n="0424c20"/>投。羣疑頓息。琅琊可之。未幾。令分座。淨空居士郭功
        <lb ed="X" n="0424c21"/>甫。過門問道與厚。及師領歸宗時。功甫任南昌尉。俄
        <lb ed="X" n="0424c22"/>南康守。恚師不為禮。以事臨之。師作書寄功甫云。某
        <lb ed="X" n="0424c23"/>世緣尚有六年未盡。今無奈逼抑何。欲託生君家。望
        <lb ed="X" n="0424c24"/>君相照。乃化去。功甫。得書驚喜盈懷。中夜其妻夢間。
        <lb ed="X" n="0425a01"/>見師入其寢。失聲曰。此不是和尚來處。功甫撼而問
        <lb ed="X" n="0425a02"/>之。妻答所見。呼燈取書示之。遂娠。及生乃名宣老。期
        <lb ed="X" n="0425a03"/>年記問如昔。逮三歲。白雲端和尚過其家。功甫喚出
        <lb ed="X" n="0425a04"/>相見。望見便呼師姪。端云。與和尚相別幾年。屈指云
        <lb ed="X" n="0425a05"/>四年也。端云。在何處相別。云白蓮莊。端云。以何為驗。
        <lb ed="X" n="0425a06"/>曰。爺爺媽媽。明日請和尚齋。適門外推車聲。端云。門
        <lb ed="X" n="0425a07"/>外何聲。乃作推車勢。端曰。過後如何。曰平地一條溝。
        <lb ed="X" n="0425a08"/>果六周。無疾而化。</p><p>
        <lb ed="X" n="0425a09"/>超信。字海印。桂府人也。亦琅琊之嗣。住蘇州定慧寺。
        <lb ed="X" n="0425a10"/>倡道多年。望重一時。年八十餘。平日受朱防禦家供
        <lb ed="X" n="0425a11"/>養。屢至其宅。一日朱問曰。和尚後世能來弟子家託
        <lb ed="X" n="0425a12"/>生否。師微笑頷之。及歸寺得疾。數日而化。其日。朱家
        <lb ed="X" n="0425a13"/>生一女子。圓照本禪師。時住瑞光。聞其事往訪之。方
        <lb ed="X" n="0425a14"/>出月抱出。見而一笑。圓照喚云。海印。你錯了也。女子
        <lb ed="X" n="0425a15"/>哭數聲化去。有百丈野狐頌。并老僧詩。盛為叢林傳
        <lb ed="X" n="0425a16"/>誦。瑩仲溫。謂信為明眼宗匠云。</p>
</div>
