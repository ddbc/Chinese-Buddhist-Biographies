<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0497b16huiDing">
    <head><lb ed="X" n="0497b16"/>　　　　<persName key="A015773">莽會首</persName>傳</head>
    <p><anchor n="X.77.1524.0497b17"/><lb ed="X" n="0497b17"/><persName key="A015773">慧定</persName>。字<persName key="A015773">無盡</persName>。別號<persName key="A015773">南泉</persName>。<placeName key="CN0140402Z04AA">潞安</placeName>邵氏子。貌奇偉。兩眸如
        <lb ed="X" n="0497b18"/>電。性倜儻。不喜俗務。剃髮。理會本分事有省。詣<placeName key="CN0140900M01AA">臺山</placeName>
        <lb ed="X" n="0497b19"/>禮<persName key="A002144">大士</persName>。遂發願飯僧十萬八千。千日滿願。莖菜粒米。
        <lb ed="X" n="0497b20"/>必躬親之。人服其誠篤。師力藝絕人。能兼數十人執
        <lb ed="X" n="0497b21"/>作。又言行質直無文。以故競呼為<persName key="A015773">莽會首</persName>。聲震叢林。
        <lb ed="X" n="0497b22"/>所至人遮留之。答曰。易處不住。住處不易。不顧行。至
        <lb ed="X" n="0497b23"/><placeName key="unknown">舊路嶺</placeName>。結茆聚眾以居。時盜賊蟠聚山半。畫地為界。
        <lb ed="X" n="0497b24"/>號南北大王溝。官兵莫敢捕。過客瑟縮相戒。非聚百
        <lb ed="X" n="0497c01"/>眾鳴金持械。莫得前者。及師莅止。盜怯師名。而伺之
        <lb ed="X" n="0497c02"/>甚密。一日師出。菴破。既歸。殘僧三四人持師泣。幸徙
        <lb ed="X" n="0497c03"/>菴避之。師奮曰。不可。死生有命。賊何為者。尋且滅之。
        <lb ed="X" n="0497c04"/>言已。賊大至。師手無兵器。乃碎水缸擊賊。無所中。賊
        <lb ed="X" n="0497c05"/>知師無兵器。乃敢相近。鎗中師左脇。師手接其鎗。踢
        <lb ed="X" n="0497c06"/>賊仆地刺殺之。賊駭退。方入戶檢視傷處。洞三寸許。
        <lb ed="X" n="0497c07"/>脂腸俱出。忍痛縛固。持鎗出戶。厲聲曰。正欲捕滅汝
        <lb ed="X" n="0497c08"/>輩。今來送死耶。賊怯不敢前。但持亂石遙擊師。中額
        <lb ed="X" n="0497c09"/>顱。會<placeName key="CN0130624Z07AA">龍泉關</placeName>兵統<persName key="unknown">鄭某</persName>者。與師善。意師創盜。潛以兵
        <lb ed="X" n="0497c10"/>護之。兵到盜散去。遍山覔師不得。逮曉。見深[澗-日+月]中僵
        <lb ed="X" n="0497c11"/>臥一血人。細視之師也。鄭號哭曰。天乎。奈何喪此英
        <lb ed="X" n="0497c12"/>雄人耶。舁歸。捫其胸尚溫。喜曰。是不死。血迷心竅耳。
        <lb ed="X" n="0497c13"/>抉其齒灌以藥酒。久之乃甦。調治平復。即辭鄭去。奮
        <lb ed="X" n="0497c14"/>欲擊賊。或難之。師曰。大丈夫欲除殘暴。建立佛法。即
        <lb ed="X" n="0497c15"/>九死豈敢辭。結同志得五十二人。俱英奇輕死之輩。
        <lb ed="X" n="0497c16"/>諸邊將。雅熟師名。至是遍謁之。假兵器募糧草。投牒
        <lb ed="X" n="0497c17"/>師府督府。期一舉滅盡。咸壯許之。盜渠率百餘曹。師
        <lb ed="X" n="0497c18"/>悉知其姓名住處。卒以兵相臨。數日間。無不就擒斬。
        <lb ed="X" n="0497c19"/>巢穴遂空。時師二十八歲矣。從此安立叢林。供十方
        <lb ed="X" n="0497c20"/>雲水粥飯。以雜華為定課。兼行一切佛事。或修淨業。
        <lb ed="X" n="0497c21"/>或習禪觀。或閱藏典。歷五十餘年如一日。一日謂眾
        <lb ed="X" n="0497c22"/>曰。時節清平。吾將順化。速請城上<persName key="unknown">宗主</persName>師來。既至。付
        <lb ed="X" n="0497c23"/>以住持事。將就化。眾哀號。師曰。無勞悲戀。但念世界
        <lb ed="X" n="0497c24"/>空花。苦樂夢幻。即見我已。慎勿作去來想。眾復哀留
        <lb ed="X" n="0498a01"/>繪像。師振威喝曰。咄竪子。此金剛不壞之體。堪充汝
        <lb ed="X" n="0498a02"/>輩瞻仰。何用此幻妄為。遂端坐化去。時<date when-iso="1574-02-24" key="j22960062296006">萬曆二年正<lb ed="X" n="0498a03"/>月二十三日</date>也。世壽七十六。僧臘五十。瘞全身山之
        <lb ed="X" n="0498a04"/>西峰。越兩月。雷轟瘞處。<placeName key="CN0330103Z08AA">杭</placeName>僧<persName key="unknown">止堂</persName>者。竊窺師相。鬚髮
        <lb ed="X" n="0498a05"/>已長寸許。顏色如生。</p><p>
            <lb ed="X" n="0498a06"/><persName key="unknown">宗主</persName>。名<persName key="unknown">某全</persName>。與<persName key="A015773">莽</persName>師。同殲盜賊者也。習講律。庭選為
            <lb ed="X" n="0498a07"/>傳戒宗師。住京師<placeName key="unknown">明因寺</placeName>。既承付託。勵精弘闡。從化
            <lb ed="X" n="0498a08"/>者眾。貌狀略與<persName key="A015773">莽</persName>師同。亦奇偉丈夫也。</p>
</div>
