<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0526b06ruoFen">
    <head><lb ed="X" n="0526b06"/>　　　　元　若芬傳</head>
    <p><anchor n="X.77.1524.0526b07"/><lb ed="X" n="0526b07"/>若芬。宇仲石婺州曹氏子。落髮進具。後歷游講肆。頗
        <lb ed="X" n="0526b08"/>得師說。同輩推挽之。欲其弘闡。芬曰。吾不能也。芬為
        <lb ed="X" n="0526b09"/>人清退。善文筆。為上竺書記。讚揚佛事。游戲墨花。極
        <lb ed="X" n="0526b10"/>一時之譽。又善畫。往往寫雲山以寓意。有求者。初不
        <lb ed="X" n="0526b11"/>甚靳。雖寥寥數筆應之。人寶之如連城。後求者。不勝
        <lb ed="X" n="0526b12"/>其多。芬笑而謝之曰。錢塘八月潮。西湖雪後諸峰。極
        <lb ed="X" n="0526b13"/>天下偉觀。二三子。當面蹉過。却求玩道人數點殘墨。
        <lb ed="X" n="0526b14"/>何邪。自是謝事歸深山。即古[澗-日+月]蒼壁間結菴。顏曰玉
        <lb ed="X" n="0526b15"/>[澗-日+月]。因以為號。又建閣。對芙蓉峰。自稱芙蓉峰主。甞自
        <lb ed="X" n="0526b16"/>題畫竹曰。不是老僧親寫。曉來誰報平安。其意趣可
        <lb ed="X" n="0526b17"/>想也。如芬者。尚存本色。非盡為末技所掩。視今之圓
        <lb ed="X" n="0526b18"/>顱。習筆墨沾沾自喜者。豈啻天淵哉。</p>
</div>
