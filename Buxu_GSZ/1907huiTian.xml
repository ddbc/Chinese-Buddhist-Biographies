<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0516b04huiTian">
    <head><lb ed="X" n="0516b04"/>　　　　後周　慧瑱傳</head>
    <p><anchor n="X.77.1524.0516b05"/><lb ed="X" n="0516b05"/>慧瑱。上黨開元寺大德也。通經奉律。於世漠然。顯德
        <lb ed="X" n="0516b06"/>中。世宗行會昌之政。嚴緇度滅空門。瑱。抱持經像。徙
        <lb ed="X" n="0516b07"/>居巖谷間。盜謀往劫。瑱未之覺也。忽一丈夫乘馬。自
        <lb ed="X" n="0516b08"/>山頂下。謂曰。夜有宼。宜急避。瑱知其為神。合掌告曰。
        <lb ed="X" n="0516b09"/>國滅吾教孤窮。故來投檀越。仰祈庇覆。否則守死而
        <lb ed="X" n="0516b10"/>已。更何竄。是夜大雪。賊不得進。及霽盜復謀往。若有
        <lb ed="X" n="0516b11"/>人禦之者。終不得而犯。瑱繇是得全。近山之人。多供
        <lb ed="X" n="0516b12"/>養之。後莫知所終。</p>
</div>
