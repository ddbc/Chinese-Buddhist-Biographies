<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0537b04faZhong">
    <head><lb ed="X" n="0537b04"/>　　　　忠敬堂傳</head>
    <p><anchor n="X.77.1524.0537b05"/><lb ed="X" n="0537b05"/>法忠。號敬堂。新安曹氏子。齠年喜端坐。年十九。游錢
        <lb ed="X" n="0537b06"/>塘靈隱寺。遇雲水僧激發。遂落髮受具。依講庠數年。
        <lb ed="X" n="0537b07"/>行脚入少林。見大千潤公。走長安。參遍融笑巖二老。
        <lb ed="X" n="0537b08"/>指示心要。稍有啟悟。尋入牛山火場。調鍊三業。後歸
        <lb ed="X" n="0537b09"/>匡廬。愛仰天坪高勝。單丁居之。手植松十餘萬本。久
        <lb ed="X" n="0537b10"/>之。衲子來集。仰天坪遂成叢林。師為人夷坦無緣飾。
        <lb ed="X" n="0537b11"/>御眾不立規矩。甘苦必同。雖粒米莖菜。必隨眾乃食。
        <lb ed="X" n="0537b12"/>勞務必身先之。不開禪講門戶。一以真實示人。依之
        <lb ed="X" n="0537b13"/>者。無論愚智。浸久嘿化。而不自知。故來者如歸家侍
        <lb ed="X" n="0537b14"/>父母也。且訓人有方。用人有度。出語慨切痛至。聽者
        <lb ed="X" n="0537b15"/>悚然。無不心領而神會。一眾森嚴。儼然一大罏鞴。以
        <lb ed="X" n="0537b16"/>身為教。不用言說。真本色住山人也。劉雲嶠太史。訪
        <lb ed="X" n="0537b17"/>師。一見心契。乃為顏其寺。曰雲中。憨老人為之記。張
        <lb ed="X" n="0537b18"/>洪陽太史。書廬山高三字。贈之旌其志。庚申秋。示微
        <lb ed="X" n="0537b19"/>疾。謂其徒曰。吾見紅日當空金蓮遍地。吾其行矣。言
        <lb ed="X" n="0537b20"/>訖寂然而逝。憨老人復為銘其塔曰。師住雲中。二十
        <lb ed="X" n="0537b21"/>餘年如一日。視十方衲子如一己。精心為眾。未甞以
        <lb ed="X" n="0537b22"/>無有異志物我介懷。數語蓋實錄。師當之無媿也。</p>
</div>
