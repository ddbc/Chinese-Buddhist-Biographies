<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0446a02congKuo">
    <head><lb ed="X" n="0446a02"/>　　　　從廓傳(宜意)</head>
    <p><anchor n="X.77.1524.0446a03"/><lb ed="X" n="0446a03"/>從廓。福之長溪林氏子。幼頴悟。不妄言笑。羣兒強以
        <lb ed="X" n="0446a04"/>聚嬉。泊焉如弗聞。喜聞出世法。年十五祝髮受具戒。
        <lb ed="X" n="0446a05"/>時閩中。多有道之士。悉往從之游。見佛心才。才稱之。
        <lb ed="X" n="0446a06"/>又見嬾菴需公。為侍者。復依大圓璞。璞妙喜之高弟。
        <lb ed="X" n="0446a07"/>門風孤峻。始齟齬。久之。豁然有得。服勤數載。大圓撫
        <lb ed="X" n="0446a08"/>之。以為類己。然以未識妙喜為恨。不憚重趼。見於衡
        <lb ed="X" n="0446a09"/>之回鴈峯下。深加器重。留三年告歸。送之以偈。又以
        <lb ed="X" n="0446a10"/>書屬璞曰。廓。佳衲子。可為成就。使異日為吾家種草。
        <lb ed="X" n="0446a11"/>紹興丙子。妙喜被旨住育王。復來依焉。妙喜移徑山。
        <lb ed="X" n="0446a12"/>璞繼其席。眾踰千數。師為第一座制師。丞相沈公。以
        <lb ed="X" n="0446a13"/>廬山請出世。妙喜方名冠天下。無不願出其門。以取
        <lb ed="X" n="0446a14"/>重。開堂日。乃以瓣香嗣大圓。諸方以此益高之。已而
        <lb ed="X" n="0446a15"/>育王虗位。尚書韓公邀妙喜。請舉以自代。而無如師
        <lb ed="X" n="0446a16"/>也。禪衲大集。育王為海內名道場。以祖孫三人。世濟
        <lb ed="X" n="0446a17"/>宣闡。遂為叢林美譚。師才具素高。以其暇日。興土木
        <lb ed="X" n="0446a18"/>之工。皆極其壯麗。增庾入數千斛。施者委金帛。創為
        <lb ed="X" n="0446a19"/>長生局五所。百須皆備。月施金錢飯僧以萬計。又造
        <lb ed="X" n="0446a20"/>金塔。以奉舍利。此特其餘事爾。孝宗即位之十五年。
        <lb ed="X" n="0446a21"/>詔。舍利寶塔。詣行在所。師侍行。既至。命入禁中觀堂
        <lb ed="X" n="0446a22"/>安奉。上御素膳。焚香瞻禮。親覩殊勝。遂召師對碧琳
        <lb ed="X" n="0446a23"/>堂。問舍利從何發現。奏曰。從陛下聖心發現。上大悅。
        <lb ed="X" n="0446a24"/>親書妙勝之殿。賜師妙智禪師號。仍度僧五員。頒鈔
        <lb ed="X" n="0446b01"/>萬緡。眷賚優渥。前所未有。日本國王。閱師偈語。自言
        <lb ed="X" n="0446b02"/>有所發明。至遜國以從道。歲修弟子禮。辭幣甚恭。且
        <lb ed="X" n="0446b03"/>送良材建舍利殿。器用精妙。莊嚴無比。丞相史公帥
        <lb ed="X" n="0446b04"/>七閩。以鼓山趣其歸。滎陽郡王力挽無行。魏王出鎮。
        <lb ed="X" n="0446b05"/>一見風儀。目為僧中龍。又聞其機辯峻發。肅然加敬。
        <lb ed="X" n="0446b06"/>師晚以衣囊。立菴於烏石山。名以笑月。為終焉計。有
        <lb ed="X" n="0446b07"/>偈云。三峯斂却閑雲。大海冷涵秋月。庚子季春。拂衣
        <lb ed="X" n="0446b08"/>歸菴。杜門不與世接。俄示微恙。說偈而逝。年六十二。
        <lb ed="X" n="0446b09"/>臘四十七。葬於菴之寢室。師家法嚴甚。學眾以師語。
        <lb ed="X" n="0446b10"/>萃為巨編。師見而呵之曰。汝輩隨語生解。去道益遠。
        <lb ed="X" n="0446b11"/>固不許。沒後。乃始得百之一二刊之。弟子百餘人。　有
        <lb ed="X" n="0446b12"/>宜意者。得法最的。住平江開元。方鳴道有聲。而遽即
        <lb ed="X" n="0446b13"/>世。吾黨惜之。</p>
</div>
