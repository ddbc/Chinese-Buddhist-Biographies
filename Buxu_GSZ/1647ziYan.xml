<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0418c04ziYan">
    <head><lb ed="X" n="0418c04"/>　　　　南安嚴傳</head>
    <p><anchor n="X.77.1524.0418c05"/><lb ed="X" n="0418c05"/>南安巖自嚴尊者。生鄭氏。泉州同安人。年十一出家
        <lb ed="X" n="0418c06"/>為童子。十七為大僧。遊方至廬陵。謁西峰老宿豁公。
        <lb ed="X" n="0418c07"/>豁雲門之孫也。師依止五年。盡得其法。自是神異不
        <lb ed="X" n="0418c08"/>測。世傳定光佛化身。懷仁江。有蛟害人。師臨渡說偈
        <lb ed="X" n="0418c09"/>戒之。蛟引去。未幾。擁沙漲塞。潭遂為洲。梅州黃楊峽
        <lb ed="X" n="0418c10"/>乏水。師以杖擿之遂湧。父老以為神來。聚觀師遯去。
        <lb ed="X" n="0418c11"/>所至遇旱澇。書偈投之。無不如願。武平南黃石岩。多
        <lb ed="X" n="0418c12"/>蛇虎。師止住。蛇虎可使令。師凡示人。必以偈。偈尾必
        <lb ed="X" n="0418c13"/>題四字。曰贈之以中。世奠能測四。遠敬事師如神明。
        <lb ed="X" n="0418c14"/>家畫其像。飲食必祭。鄰寺僧死。師不知法當告官。便
        <lb ed="X" n="0418c15"/>自焚之。吏追捕坐庭中。問狀不答。索紙作偈曰。雲外
        <lb ed="X" n="0418c16"/>野僧死。雲外野僧燒。二法無差互。菩提路不遙。字畫
        <lb ed="X" n="0418c17"/>險勁。如擘窠大篆。吏大怒。以為狂且慢。已去僧伽黎
        <lb ed="X" n="0418c18"/>曝日中。既得釋。因以布巾幪首。而衣白服。師恨所說
        <lb ed="X" n="0418c19"/>法。聽者疑信各半。因不語六年。巖寺當輸布。民歲代
        <lb ed="X" n="0418c20"/>之。師不忍。置書布束中求免。吏得之愈怒。追問亦不
        <lb ed="X" n="0418c21"/>答。以為妖。焚其布帽。火盡而帽益明鮮。乃索紙作偈
        <lb ed="X" n="0418c22"/>曰。一切慈忍力。皆吾心所生。王官苦拘束。佛法不流
        <lb ed="X" n="0418c23"/>行。自後稍發語。後遊南康槃古山。先是西竺波利尊
        <lb ed="X" n="0418c24"/>者。經始讖曰。却後當有白衣菩薩。來興此山。師住三
        <lb ed="X" n="0419a01"/>年成叢林。乃還南安。江南眠槎。為行舟礙。師舟過焉。
        <lb ed="X" n="0419a02"/>摩挲之曰。去去。莫與人為害。槎一夕蕩除。有僧自惠
        <lb ed="X" n="0419a03"/>州來曰。河源有巨舟著沙。萬牛挽不可動。願得以載
        <lb ed="X" n="0419a04"/>磚建塔於南海。為眾生福田。師曰。此陰府之物。然付
        <lb ed="X" n="0419a05"/>汝偈取之。偈曰。天零[溧-木+(革*月)]水生。陰府船王移。莫立沙中
        <lb ed="X" n="0419a06"/>久。納福廕菩提。僧即舟唱偈。而舟為動。萬眾讙呼。至
        <lb ed="X" n="0419a07"/>五羊。有巨商從借以載。僧許之。方解繂。俄風作。失舟
        <lb ed="X" n="0419a08"/>所在。有沙彌。無多聞性。而事即謹愿。師憐之作偈。使
        <lb ed="X" n="0419a09"/>誦久當聰明。偈曰。大智發於心。於心何處尋。成就一
        <lb ed="X" n="0419a10"/>切義。無古亦無今。於是世間文字語言。一覽誦念。無
        <lb ed="X" n="0419a11"/>所遺忘。偈語章句。援筆立就。師異蹟甚著。所屬狀以
        <lb ed="X" n="0419a12"/>聞。詔佳之。宰相王欽若。大參張安仁以下皆贈詩。師
        <lb ed="X" n="0419a13"/>未甞視。置承塵上而已。淳化乙卯正月六日。集眾曰。
        <lb ed="X" n="0419a14"/>吾此日生。今正是時。遂右脇而化。諡定光圓應禪師。
        <lb ed="X" n="0419a15"/>系曰。至人。聚于心者靈。發于言者驗。寂音謂。師偈語
        <lb ed="X" n="0419a16"/>皆稱性之句。非智識所到之地。良然。良然。才涉思惟。
        <lb ed="X" n="0419a17"/>便是鬼家活計。自尚滿身霧露。安能使物不迷耶。</p>
</div>
