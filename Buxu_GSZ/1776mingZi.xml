<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0467b03mingZi">
    <head><lb ed="X" n="0467b03"/>　　　　明孜傳</head>
    <p><anchor n="X.77.1524.0467b04"/><lb ed="X" n="0467b04"/>明孜。字舜田。浙之黃巖人。童幼讀書。記性絕人。內典
        <lb ed="X" n="0467b05"/>過目。輒神解心領。往仙居三學寺。禮雪山景公落髮。
        <lb ed="X" n="0467b06"/>聞天童坦禪師道望。詣之一見。問曰。達磨不東來。二
        <lb ed="X" n="0467b07"/>祖不西往。其意云何。師應聲曰。金不博金。水不洗水。
        <lb ed="X" n="0467b08"/>坦曰。此子。機鋒敏絕。宗門令器也。因遍參耆碩。若古
        <lb ed="X" n="0467b09"/>林茂公。竺原道公。東州永公。元叟端公。東嶼海公。尤
        <lb ed="X" n="0467b10"/>器重之。時日溪泳公。居天寧。拉掌三藏。相與激揚宗
        <lb ed="X" n="0467b11"/>旨。聲譽益著。泰定初。始領陀。如天台之淨惠。仙居之
        <lb ed="X" n="0467b12"/>廣度。處州之連山。皆師敷座處。尋謝院。歸隱鴈山。為
        <lb ed="X" n="0467b13"/>登高臨深久計。而丞相別怯里不花。強起王天寧。辭
        <lb ed="X" n="0467b14"/>不獲。乃笑曰。出處隨緣爾。遂行。先是寺毀于火。師至
        <lb ed="X" n="0467b15"/>升堂集眾揚翇。曰吾徒赤手。尚能有所建立。況茲寺
        <lb ed="X" n="0467b16"/>力猶可為乎。於是眾志堅一。施財以資經始。曾不踰
        <lb ed="X" n="0467b17"/>年。而穹殿突堂。重門修廡。凡樓閣庫藏之製。靡不雄
        <lb ed="X" n="0467b18"/>偉壯麗。內外秩然。行院上師行。錫金襴衣。佛智普慧
        <lb ed="X" n="0467b19"/>之號。師法輪初軔時。每為三學諸宿所牽。曰。此吾師
        <lb ed="X" n="0467b20"/>受經地。其可使為他山重乎。如斯至再。累歷望剎。說
        <lb ed="X" n="0467b21"/>法。時眾林立捧擁。氣肅如秋。閑則詩文自娛而已。甞
        <lb ed="X" n="0467b22"/>即中峰下。闢室以居。松下畜一[鴳-女+隹]。自號[鴳-女+隹]松主人。每
        <lb ed="X" n="0467b23"/>朝夕瀹茗[款-士+上]客。引[鴳-女+隹]起舞。顧影蹁蹮。翛然自得。外慮
        <lb ed="X" n="0467b24"/>不入于心。忽一日[鴳-女+隹]死。賦詩悼之。不踰年。師亦厭世
        <lb ed="X" n="0467c01"/>矣。師生赤城黃巖之野。赫然名動東南。生能被恩寵
        <lb ed="X" n="0467c02"/>於朝。死能使公卿貴人。奔走歎惜。非其卓行高識。有
        <lb ed="X" n="0467c03"/>以異乎人者。其何以致是。</p>
</div>
