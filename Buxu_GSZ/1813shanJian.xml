<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0482b07shanJian">
    <head><lb ed="X" n="0482b07"/>　　　　古庭傳(附淨倫)</head>
    <p><anchor n="X.77.1524.0482b08"/><lb ed="X" n="0482b08"/>善堅。姓丁氏。永樂甲午。生於滇城南郭。其夜紅光異
        <lb ed="X" n="0482b09"/>香。充盈戶室。十歲入五華寺。禮宗上人為師。易名善
        <lb ed="X" n="0482b10"/>賢。十九參柏巖禪伯。自是習坐不輟。巖異之。勉持觀
        <lb ed="X" n="0482b11"/>音名號。宣德二年。巡按御史張公善相。謂諸老宿曰。
        <lb ed="X" n="0482b12"/>此子。非凡間人。三十後當佩祖印。諸德宜善視之。庚
        <lb ed="X" n="0482b13"/>戌走金陵。謁無隱道和尚。示師萬法歸一話。力究數
        <lb ed="X" n="0482b14"/>年。偶閱圓覺經。至身心俱幻。劃然自釋。云。離此身心。
        <lb ed="X" n="0482b15"/>誰當其幻。目前境物。非我之留。死去生來。安可息也。
        <lb ed="X" n="0482b16"/>乙卯抵貴州擁蘿山。因入蜀。脇不至席者數年。遂大
        <lb ed="X" n="0482b17"/>悟。正統間。無際奉　詔住隆恩。師袖香見之。獲印記。
        <lb ed="X" n="0482b18"/>付信衣拂子。更號古庭。天順間。住浮山。從化者眾。師
        <lb ed="X" n="0482b19"/>之玄言妙行。不獲悉紀。觀師所著閒閒歌。則知其槩
        <lb ed="X" n="0482b20"/>矣。歌曰。君不見我閒處。我閒閒處閒閒餘。疊嶂重巒
        <lb ed="X" n="0482b21"/>鎖碧居。松頭每夜銀蟾暉。放出清光炤我閨。望高巔
        <lb ed="X" n="0482b22"/>見遠水。千山萬山何已矣。環烟四絕境空如。坐臥繇
        <lb ed="X" n="0482b23"/>吾心自主。閒中閒誰理會。山中更有深深地。雨過山
        <lb ed="X" n="0482b24"/>青色更佳。滿巖烟霧多蒼翠。禪欲參道欲學。不學不
        <lb ed="X" n="0482c01"/>參惟快活。絕無人事與相關。雅有鳥猿聲聒聒。這閒
        <lb ed="X" n="0482c02"/>翁何所據。年來日去誰相似。聰明知解沒些兒。破衲
        <lb ed="X" n="0482c03"/>蒙頭惟一味。君不知我閒趣。萬論千經徙指註。世尊
        <lb ed="X" n="0482c04"/>良久落人機。見影追風猶累墜。不無無何有有。一見
        <lb ed="X" n="0482c05"/>明星顛倒走。銕牛日午過秦川。木馬追風夜半吼。間
        <lb ed="X" n="0482c06"/>自在身幾幾。百年之事一彈指。富貴功名總屬空。古
        <lb ed="X" n="0482c07"/>今多少皆如此。眾生心諸佛性。生生死死何時定。老
        <lb ed="X" n="0482c08"/>胡掘地陷人坑。似與鉢盂安把柄。閒中閒說向人。但
        <lb ed="X" n="0482c09"/>得心安莫慮貧。眼空四海無相識。唯見依依嶺畔松。
        <lb ed="X" n="0482c10"/>閒散誕忒蹉跎。未甞開口念摩訶。總是閒情閒不過。
        <lb ed="X" n="0482c11"/>大平無事且閒歌。又有山雲水石集。盛行於世。暮年
        <lb ed="X" n="0482c12"/>返滇。建歸化禪林。以弘治六年癸丑七月二十日遷
        <lb ed="X" n="0482c13"/>化。肉身如生。四眾龕而奉之。</p><p>
        <lb ed="X" n="0482c14"/>淨倫。號大巍。師門人中之皎皎者。鍼芥投於浮山。道
        <lb ed="X" n="0482c15"/>化被於南服。黃慎軒太史輝。極其歎美。謂。古庭大巍。
            <lb ed="X" n="0482c16"/>皆宗門開士。有遠錄公之遺風焉。</p><p>
        <lb ed="X" n="0482c17"/>　甞以詩寓道。山居吟云。無事山房門不開。土堦春
        <lb ed="X" n="0482c18"/>　雨綠生苔。此心將謂無人委。幽鳥一聲何處來。</p>
</div>
