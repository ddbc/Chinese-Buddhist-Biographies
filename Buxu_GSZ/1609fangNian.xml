<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0400c08fangNian">
    <head><lb ed="X" n="0400c08"/>　　　　方念傳</head>
    <p><anchor n="X.77.1524.0400c09"/><lb ed="X" n="0400c09"/>方念。號清凉。古唐楊氏子。剃染從師。頗習文義。後捨
        <lb ed="X" n="0400c10"/>之入少林。謁幻休。幻休。提大事因緣。激發之。曉夕體
        <lb ed="X" n="0400c11"/>究。至寢食俱忘。一日至五乳峯前。忽有得。呈偈曰。五
        <lb ed="X" n="0400c12"/>乳峯前。好箇消息。大小石頭。塊塊著地。幻休可之。尋
        <lb ed="X" n="0400c13"/>入京。依暹禮二師。探性相宗旨。曰。差別智不可不明
        <lb ed="X" n="0400c14"/>也。自是肆游諸方。所見非一人。所修非一行。喫水齋。
        <lb ed="X" n="0400c15"/>刺血書華嚴經。斷三日食。或斷七日。岩間枯坐。六時
        <lb ed="X" n="0400c16"/>課誦。行大悲呪穢跡呪。日各千遍。跽閱雜華。放施食。
        <lb ed="X" n="0400c17"/>喫麩糠吞菜。閉關禁足。凡一切苦行。人所頞蹙者。師
        <lb ed="X" n="0400c18"/>甘之如飴。然亦不廢講演。結冬度夏。從人渴仰引進。
        <lb ed="X" n="0400c19"/>作佛事耳。萬曆丁亥。在古華嚴石城。精厲過分。忽雙
        <lb ed="X" n="0400c20"/>目失明。思惟曰。幻身非有。病從何來。身心一時放下。
        <lb ed="X" n="0400c21"/>硬坐七日。而復見。隨至秀州天寧。飯僧十萬八千。過
        <lb ed="X" n="0400c22"/>越中。寓廣濟蘭若。有澄上座者。拜侍為弟子。禪者仰
        <lb ed="X" n="0400c23"/>峯從杭來。夢師踞法座。放頂光普蔭越地。其後。澄上
        <lb ed="X" n="0400c24"/>座法道大行越中。斯其兆也。又行化入吳。於天池開
        <lb ed="X" n="0401a01"/>火場煉魔。回秀州。修福城東塔。復遊江西。歷雲居匡
        <lb ed="X" n="0401a02"/>廬。將入五臺。而越中緇白。念德之深。力挽之。歸後竟
        <lb ed="X" n="0401a03"/>莫知所終。其在越。獨眷眷于寶林道場。焉知非清凉
        <lb ed="X" n="0401a04"/>國師後身。又焉知後日不復卓錫也。</p>
</div>
