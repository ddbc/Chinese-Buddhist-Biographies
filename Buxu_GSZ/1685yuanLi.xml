<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0432b11yuanLi">
    <head><lb ed="X" n="0432b11"/>　　　　元禮首座普融知藏傳</head>
    <p><anchor n="X.77.1524.0432b12"/><lb ed="X" n="0432b12"/>元禮首座。閩人也。受業於焦山。初參演和尚於舒之
        <lb ed="X" n="0432b13"/>太平。凡入室。必謂曰。衲僧家明取緇素好。經二年始
        <lb ed="X" n="0432b14"/>發明。已見。詣方丈。演頷之。演遷五祖。以禮俱往。命分
        <lb ed="X" n="0432b15"/>座不就。時佛眼。年方十七。有疑不能決。演曰。禮却會
        <lb ed="X" n="0432b16"/>得。因就禮請教焉。後佛眼出世。禮尚無恙。聞其所舉。
        <lb ed="X" n="0432b17"/>甞曰。遠兄名不虗得。禮崇寧間。復至五祖。或問。五祖
        <lb ed="X" n="0432b18"/>遷他向何處去。禮云。有眼無耳朵。六月火邊坐。曰。意
        <lb ed="X" n="0432b19"/>旨如何。禮云。家貧猶自可。路貧愁殺人。復有問。金剛
        <lb ed="X" n="0432b20"/>經云一切善法。如何是善法。禮起行曰。上是天。下是
        <lb ed="X" n="0432b21"/>地。中間坐的坐。立的立。喚甚麼作善法。其機敏如此。
        <lb ed="X" n="0432b22"/>終老于四明之瑞嚴。　禮同鄉普融者。至五祖。祖舉倩
        <lb ed="X" n="0432b23"/>女離魂話問之。有契。呈偈云。二女合為一媳婦。機輪
        <lb ed="X" n="0432b24"/>截斷難回互。從來往返絕踪由。行人莫問來時路。後
        <lb ed="X" n="0432c01"/>凡遇僧來謁。則操閩音誦俚語曰。書頭教娘勤作息。
        <lb ed="X" n="0432c02"/>書尾教娘莫瞌睡。且道中間說甚。僧擬議。即推出。甞
        <lb ed="X" n="0432c03"/>掌藏鑰。諸方稱融智藏云。</p>
</div>
