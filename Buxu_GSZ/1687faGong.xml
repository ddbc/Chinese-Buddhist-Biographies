<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0433a16faGong">
    <head><lb ed="X" n="0433a16"/>　　　　法恭傳(自得暉)</head>
    <p><anchor n="X.77.1524.0433a17"/><lb ed="X" n="0433a17"/>法恭。自號石牕叟。奉化林氏子。其母感胡僧入夢而
        <lb ed="X" n="0433a18"/>生。落髮受具戒。習南山律於湖心寺。聞天童宏智名
        <lb ed="X" n="0433a19"/>往從。問道。兄事暉自得。晝夕危坐。一日坐殿廡間。偶
        <lb ed="X" n="0433a20"/>聞僧語。入耳清徹。豁然開悟。流汗浹體。宏智。詰以所
        <lb ed="X" n="0433a21"/>得非謬。命居侍職。既而遍參諸識。見閑萬年。萬年試
        <lb ed="X" n="0433a22"/>為問。師掩耳出。艸堂清公不許。蹔到入室。師直造前。
        <lb ed="X" n="0433a23"/>奪拂子擲地上而出。一眾駭異。黃龍忠。置界方槌拂
        <lb ed="X" n="0433a24"/>于香案上。勘驗學者。師謂其侍者曰。和尚此一絡索
        <lb ed="X" n="0433b01"/>作何用。少頃一一拈起。問。過一機不來。莫言不道。侍
        <lb ed="X" n="0433b02"/>者白忠。乃撤去。三年復歸天童。主藏鑰。為第一座。分
        <lb ed="X" n="0433b03"/>座說法。宏智所舉宗要。師不為苟合。智愛而畏之。紹
        <lb ed="X" n="0433b04"/>興二十三年。光孝虗席。越帥移書宏智。求一本色人
        <lb ed="X" n="0433b05"/>補處。智以師應命。會應天塔壞。或請捨去。師曰。非我
        <lb ed="X" n="0433b06"/>尚誰為耶。塔成。始行遷能仁。隆興改元。侍郎趙公守
        <lb ed="X" n="0433b07"/>四明。迎主報恩。虜燼之餘。前人興造。所未備者。皆成
        <lb ed="X" n="0433b08"/>之。軒敞宏大。遂為一城蘭若之冠。乾道六年。退居小
        <lb ed="X" n="0433b09"/>溪之彰聖。明年榮陽郡王。起住瑞岩。闢舍宇以安眾。
        <lb ed="X" n="0433b10"/>開山田以足食。建傑閣。奉圓通大士。輪奐甚美大。參
        <lb ed="X" n="0433b11"/>范公請移雪竇。自得暉。歸自淨慈。遂以雪竇還之。復
        <lb ed="X" n="0433b12"/>居瑞岩。淳熈八年八月。示微疾。戒弟子。毋以藥石累
        <lb ed="X" n="0433b13"/>我。我將行矣。以書招自得。來相見如平時。付以後事。
        <lb ed="X" n="0433b14"/>作書遺別諸士大夫。并常往來者。遲明升座。說偈而
        <lb ed="X" n="0433b15"/>逝。壽八十。臘五十九。師天姿挺特。持律甚嚴。累主大
        <lb ed="X" n="0433b16"/>剎。起居寢食。率與眾共。不務緣飾。無他嗜好。峭直骨
        <lb ed="X" n="0433b17"/>鯁。不借人以辭色。有道者。力加提引。慧而狂者。必叱
        <lb ed="X" n="0433b18"/>之。臨安淨慈空席。力請。乃航海以避命。皇子魏王作
        <lb ed="X" n="0433b19"/>牧。每加禮敬。欲訪師山間。辭曰。路遠而險徒勞耳。葢
        <lb ed="X" n="0433b20"/>其嚴冷類此。</p><p>
        <lb ed="X" n="0433b21"/>慧暉。字自得。會稽張氏子。甫二十。叩真歇於長蘆。微
        <lb ed="X" n="0433b22"/>有所證。旋里謁宏智。智。舉當明中有暗。不以暗相遇。
        <lb ed="X" n="0433b23"/>當暗中有明。不以明相覩。問之。語不契。初夜坐起。往
        <lb ed="X" n="0433b24"/>聖僧前燒香。而宏智適至。忽見頓明前話。次日入室。
        <lb ed="X" n="0433c01"/>智可之。許為室中真子。紹興丁巳。開法普陀。徙萬壽。
        <lb ed="X" n="0433c02"/>及吉祥雪竇。淳熈三年。補淨慈。七年。退歸雪竇而化。
        <lb ed="X" n="0433c03"/>丕相魏公甞曰。自得。如深雲中片石。石牕。則空門御
        <lb ed="X" n="0433c04"/>史也。諸方以為名言。</p>
</div>
