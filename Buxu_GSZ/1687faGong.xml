<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0433a16faGong">
    <head><lb ed="X" n="0433a16"/>　　　　<persName key="A000709">法恭</persName>傳(<persName key="A012808">自得暉</persName>)</head>
    <p><anchor n="X.77.1524.0433a17"/><lb ed="X" n="0433a17"/><persName key="A000709">法恭</persName>。自號<persName key="A000709">石牕叟</persName>。<placeName key="PL000000012479">奉化</placeName>林氏子。其母感胡僧入夢而
        <lb ed="X" n="0433a18"/>生。落髮受具戒。習南山律於<placeName key="unknown">湖心寺</placeName>。聞<persName key="A000278">天童宏智</persName>名
        <lb ed="X" n="0433a19"/>往從問道。兄事暉自得。晝夕危坐。一日坐殿廡間。偶
        <lb ed="X" n="0433a20"/>聞僧語。入耳清徹。豁然開悟。流汗浹體。<persName key="A000278">宏智</persName>。詰以所
        <lb ed="X" n="0433a21"/>得非謬。命居侍職。既而遍參諸識。見<persName key="unknown">閑萬年</persName>。萬年試
        <lb ed="X" n="0433a22"/>為問。師掩耳出。<persName key="A008360">艸堂清</persName>公不許。蹔到入室。師直造前。
        <lb ed="X" n="0433a23"/>奪拂子擲地上而出。一眾駭異。<persName key="A008460">黃龍忠</persName>。置界方槌拂
        <lb ed="X" n="0433a24"/>于香案上。勘驗學者。師謂其侍者曰。和尚此一絡索
        <lb ed="X" n="0433b01"/>作何用。少頃一一拈起。問。過一機不來。莫言不道。侍
        <lb ed="X" n="0433b02"/>者白<persName key="A008460">忠</persName>。乃撤去。三年復歸<persName key="A000278">天童</persName>。主藏鑰。為第一座。分
        <lb ed="X" n="0433b03"/>座說法。<persName key="A000278">宏智</persName>所舉宗要。師不為苟合。<persName key="A000278">智</persName>愛而畏之。<date from-iso="1153-02-03" to-iso="1154-02-20" key="j21422182142600">紹<lb ed="X" n="0433b04"/>興二十三年</date>。<placeName key="unknown">光孝</placeName>虗席。越帥移書<persName key="A000278">宏智</persName>。求一本色人
        <lb ed="X" n="0433b05"/>補處。<persName key="A000278">智</persName>以師應命。會<placeName key="unknown">應天塔</placeName>壞。或請捨去。師曰。非我
        <lb ed="X" n="0433b06"/>尚誰為耶。塔成。始行遷<placeName key="unknown">能仁</placeName>。<date from-iso="0790-01-24" to-iso="0791-02-11" key="j55211905521573">隆興</date>改元。侍郎<persName key="unknown">趙公</persName>守
        <lb ed="X" n="0433b07"/>四明。迎主<placeName key="PL000000012166">報恩</placeName>。虜燼之餘。前人興造。所未備者。皆成
        <lb ed="X" n="0433b08"/>之。軒敞宏大。遂為一城蘭若之冠。。<date from-iso="1170-01-26" to-iso="1171-02-13" key="j21484192148802">乾道六年</date>。退居小
        <lb ed="X" n="0433b09"/>溪之<placeName key="unknown">彰聖</placeName>。<date from-iso="1171-02-14" to-iso="1172-02-02" key="j21488032149156">明年</date><persName key="unknown">榮陽郡王</persName>。起住<placeName key="PL000000013954">瑞岩</placeName>。闢舍宇以安眾。
        <lb ed="X" n="0433b10"/>開山田以足食。建傑閣。奉<persName key="A002803">圓通大士</persName>。輪奐甚美大。參
        <lb ed="X" n="0433b11"/><persName key="unknown">范公</persName>請移<placeName key="PL000000012462">雪竇</placeName>。<persName key="A012808">自得暉</persName>。歸自<placeName key="PL000000011683">淨慈</placeName>。遂以<placeName key="PL000000012462">雪竇</placeName>還之。復
        <lb ed="X" n="0433b12"/>居<placeName key="PL000000013954">瑞岩</placeName>。<date from-iso="1181-09-18" to-iso="1181-10-16" key="j21526722152700">淳熈八年八月</date>。示微疾。戒弟子。毋以藥石累
        <lb ed="X" n="0433b13"/>我。我將行矣。以書招<persName key="A012808">自得</persName>。來相見如平時。付以後事。
        <lb ed="X" n="0433b14"/>作書遺別諸士大夫。并常往來者。遲明升座。說偈而
        <lb ed="X" n="0433b15"/>逝。壽八十。臘五十九。師天姿挺特。持律甚嚴。累主大
        <lb ed="X" n="0433b16"/>剎。起居寢食。率與眾共。不務緣飾。無他嗜好。峭直骨
        <lb ed="X" n="0433b17"/>鯁。不借人以辭色。有道者。力加提引。慧而狂者。必叱
        <lb ed="X" n="0433b18"/>之。臨安<placeName key="PL000000011683">淨慈</placeName>空席。力請。乃航海以避命。皇子<persName key="A007289">魏王</persName>作
        <lb ed="X" n="0433b19"/>牧。每加禮敬。欲訪師山間。辭曰。路遠而險徒勞耳。葢
        <lb ed="X" n="0433b20"/>其嚴冷類此。</p><p>
            <lb ed="X" n="0433b21"/><persName key="A012808">慧暉</persName>。字<persName key="A012808">自得</persName>。<placeName key="PL000000013260">會稽</placeName>張氏子。甫二十。叩<persName key="A006941">真歇</persName>於<placeName key="PL000000009264">長蘆</placeName>。微
            <lb ed="X" n="0433b22"/>有所證。旋里謁<persName key="A000278">宏智</persName>。<persName key="A000278">智</persName>舉當明中有暗。不以暗相遇。
        <lb ed="X" n="0433b23"/>當暗中有明。不以明相覩。問之。語不契。初夜坐起。往
            <lb ed="X" n="0433b24"/>聖僧前燒香。而<persName key="A000278">宏智</persName>適至。忽見頓明前話。次日入室。
            <lb ed="X" n="0433c01"/><persName key="A000278">智</persName>可之。許為室中真子。<date from-iso="1137-01-30" to-iso="1138-02-18" key="j21363702136754">紹興丁巳</date>。開法<placeName key="PL000000014059">普陀</placeName>。徙<placeName key="PL000000013789">萬壽</placeName>。
            <lb ed="X" n="0433c02"/>及<placeName key="PL000000013788">吉祥</placeName><placeName key="PL000000012462">雪竇</placeName>。<date from-iso="1176-02-19" to-iso="1177-02-07" key="j21506342150988">淳熈三年</date>。補<placeName key="PL000000011683">淨慈</placeName>。<date from-iso="1180-02-05" to-iso="1181-01-23" key="j21520812152434">七年</date>。退歸<placeName key="PL000000012462">雪竇</placeName>而化。
            <lb ed="X" n="0433c03"/>丕相<persName key="unknown">魏公</persName>甞曰。<persName key="A012808">自得</persName>。如深雲中片石。<persName key="A000709">石牕</persName>。則空門御
        <lb ed="X" n="0433c04"/>史也。諸方以為名言。</p>
</div>
