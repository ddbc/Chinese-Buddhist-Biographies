<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0382b18liaoRan">
    <head><lb ed="X" n="0382b18"/>　　　　<persName key="A000035">了然</persName>傳(<persName key="A019806">智仙</persName>附)</head>
    <p><anchor n="X.77.1524.0382b19"/><lb ed="X" n="0382b19"/><persName key="A000035">了然</persName>。台<placeName key="CN0331082Z11AA">臨海</placeName>薛氏子。處胎十三月而生。<date key="j21199052120270" when-iso="1092">十六</date>具戒。從
        <lb ed="X" n="0382b20"/>安國惠師。學教觀得要領。甞夢坐盤石泛大海。望大
        <lb ed="X" n="0382b21"/>士坐山上竹林間。師正立。說百偈以讚。覺憶其半。自
        <lb ed="X" n="0382b22"/>是頓發辯才。侍安國遷白蓮。未幾去。謁<persName key="A010636">明智</persName>。凡有所
        <lb ed="X" n="0382b23"/>論。皆首肯之。因舉住<placeName key="CN0331023T10AA">廣嚴</placeName>。師曰。吾不當負所得。卒為
        <lb ed="X" n="0382b24"/>安國嗣。居山二十四年。學者甞五六百人。<date from-iso="1138-02-19" to-iso="1139-02-07" key="j21367552137108">紹興戊午</date>。
        <lb ed="X" n="0382c01"/><placeName key="CN0330226Z07AA">寧海</placeName>建大會。有使者持牒來。曰。<placeName key="XZ0000002A01AA">兜率天</placeName>請師說法。師
        <lb ed="X" n="0382c02"/>曰。此間法會未終。使曰。符不可緩。當先其次者。即毀
        <lb ed="X" n="0382c03"/>師名而去。<date from-iso="1141-06-13" to-iso="1141-07-12" key="j21379652137994">辛酉五月</date>。夢兩龍戲空中。一化為神人。袖
        <lb ed="X" n="0382c04"/>出書曰。師七日當行。師唯唯。既寤。集眾說法。且曰。因
        <lb ed="X" n="0382c05"/>念佛力。得歸<placeName key="XZ0000033A01AA">極樂</placeName>。吾徒勉之。即沐浴更衣。與眾同誦
        <lb ed="X" n="0382c06"/>阿彌陀經。至<placeName key="XZ0000033A01AA">西方世界</placeName>而逝。眾聞天樂騰空。祥光四
        <lb ed="X" n="0382c07"/>燭。葬東岡。錫號<persName key="A000035">智湧</persName>。師平生多異跡。郡祈雨於玉溪。
        <lb ed="X" n="0382c08"/>眾苦路險。師呪龍使移之。是夜風雨大作。旦見潭在
        <lb ed="X" n="0382c09"/>所。指夷坦處。　與師同叅安國。有曰。<persName key="A019806">智仙</persName>者。亦精心靜
        <lb ed="X" n="0382c10"/>業。臨終眾聞佛聲沸天。天樂盈耳。可謂難兄弟也。</p>
</div>
