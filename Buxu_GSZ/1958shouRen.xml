<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0530b06shouRen">
    <head><lb ed="X" n="0530b06"/>　　　　守仁．德祥二公傳</head>
    <p><anchor n="X.77.1524.0530b07"/><lb ed="X" n="0530b07"/>守仁。字一初。富春妙智寺闍黎也。詩文友德祥。字止
        <lb ed="X" n="0530b08"/>菴。仁和人。二公當元末。有志於行道。因時危亂。鬱鬱
        <lb ed="X" n="0530b09"/>不自得。遂肆力於詩。並有聲於時。一初甞云。我輩從
        <lb ed="X" n="0530b10"/>事文墨。非以廢道沽名。葢有不得已也。止菴云。詩豈
        <lb ed="X" n="0530b11"/>吾事耶。資黼黻焉耳。觀此。可知二公之心矣。一初詩。
        <lb ed="X" n="0530b12"/>清簡有遠致。楊廉夫。極稱賞之。又善書。筆法遒勁。入
        <lb ed="X" n="0530b13"/>我　朝被徵。為僧錄右善世。時南[(奧-釆+米)-大+ㄎ]貢翡翠。一初題
        <lb ed="X" n="0530b14"/>詩云。見說炎州進翠衣。網羅一日遍東西。羽毛亦足
        <lb ed="X" n="0530b15"/>為身累。那得秋林靜處飛。　太祖見之怒曰。汝不欲
        <lb ed="X" n="0530b16"/>仕我。謂我法網密耶。止菴。住徑山唱道。為禪者所宗。
        <lb ed="X" n="0530b17"/>風化翕然。亦以西園詩忤　上。二公皆以詩賈禍。幾
        <lb ed="X" n="0530b18"/>於不免。然止菴。律己甚嚴。臨眾有法。氣象巍然。一初
        <lb ed="X" n="0530b19"/>日暮無聊。頗涉不覊。不得蒙法門矣。從是見二公之
        <lb ed="X" n="0530b20"/>優劣。故止菴得稍酬初志。而一初則終於不振。至止
        <lb ed="X" n="0530b21"/>菴就化。倚座示眾。若無經意於死生。脫然無繫。景光
        <lb ed="X" n="0530b22"/>尤可想而見也。</p><p>
        <lb ed="X" n="0530b23"/>　明河曰。非莊老不行六朝教也。非詩文不大宋元
        <lb ed="X" n="0530b24"/>　禪也。去古漸遠。餘波末流。自應至是。然道之真偽。
        <lb ed="X" n="0530c01"/>　與夫說之是非。吾猶得即其言而觀之。至於今則
        <lb ed="X" n="0530c02"/>　大不然。椎魯不文之人。冐棒喝為禪。以指經問字
        <lb ed="X" n="0530c03"/>　為諱。何暇於詩文。輕浮躁進之士。執門戶為教。方
        <lb ed="X" n="0530c04"/>　入室操戈。是圖何有於莊老。愈趣而愈下。覺六朝
        <lb ed="X" n="0530c05"/>　宋元間。法道雖變古。猶為可觀。因記二師數語。感
        <lb ed="X" n="0530c06"/>　時之歎。莫如今也。</p>
</div>
