<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0488a06zhenKong">
    <head><lb ed="X" n="0488a06"/>　　　　真空傳</head>
    <p><anchor n="X.77.1524.0488a07"/><lb ed="X" n="0488a07"/>真空。泉南人。六歲時。墮井得不死。遂出家。既長。游關
        <lb ed="X" n="0488a08"/>洛。歷終南衡嶽。遇師授。漸解悟。嘉靖己未。入羅浮。憩
        <lb ed="X" n="0488a09"/>止永福寺寄食。一僧為之紉針補衲。時當暮春。游寺
        <lb ed="X" n="0488a10"/>人甚盛。空置盂嘿坐。或投之錢。時在樹間。或佛燈下
        <lb ed="X" n="0488a11"/>宴坐。入定已。則隨眾作務。人莫之知也。龍塘公。讀書
        <lb ed="X" n="0488a12"/>寺中。見其色潤肌清。神光孤卓。亟叩之。乃知其深於
        <lb ed="X" n="0488a13"/>禪也。龍塘問曰。力務如此。能無苦乎。空曰。米未熟。腰
        <lb ed="X" n="0488a14"/>石何辭。吾今黃梅一行者耳。曰。然則汝他日成六祖
        <lb ed="X" n="0488a15"/>耶。空曰。成則今成。何待他日。我自成我。何必六祖。浴
        <lb ed="X" n="0488a16"/>佛日。寺僧敷高座。請空說法。空亦不辭。徑登坐發揮
        <lb ed="X" n="0488a17"/>奧義。語音清亮。傾聽數百人。無不稱善。龍塘驚問之。
        <lb ed="X" n="0488a18"/>答曰。偶然耳。成亦宿因也。無何出五羊少參。徐公迎
        <lb ed="X" n="0488a19"/>至廨舍請法。過廣孝寺。徙觀音山。歸從者日以千計。
        <lb ed="X" n="0488a20"/>緣震一時。僉謂。曹溪再來也。一日齋會。命弟子置木
        <lb ed="X" n="0488a21"/>龕。龕成。辭眾入坐。眾驚哀。爭執卷請偈。龍塘聞而趨
        <lb ed="X" n="0488a22"/>至。復出龕。溫敘如平生。既而復入。命閉龕。視之已長
        <lb ed="X" n="0488a23"/>往。諸檀越思之。立祠觀音山。奉香火云。</p>
</div>
