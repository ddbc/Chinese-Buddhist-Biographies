<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0392c23huiJin">
    <head><lb ed="X" n="0392c23"/>　　　　明　<persName key="A015654">慧進</persName>傳</head>
    <p><anchor n="X.77.1524.0392c24"/><lb ed="X" n="0392c24"/><persName key="A015654">慧進</persName>。字<persName key="A015654">棲巖</persName>。號<persName key="A015654">止翁</persName>。山西霍州<placeName key="CN0140729Z10AA">靈石</placeName>人。姓宋氏。生于
        <lb ed="X" n="0393a01"/><date from-iso="1355-01-22" to-iso="1356-02-09" key="j22159852216368">元至正乙未年</date>。幼稚諳習佛語。甫<date from-iso="1363-01-24" to-iso="1364-02-11" key="j22189092219292">九歲</date>。遭兵失恃怙。
        <lb ed="X" n="0393a02"/>編荊孝養祖父母。祖父母復沒於草莽。志慕出家。禮
        <lb ed="X" n="0393a03"/>邑元大雲寺漸公。落髮執經。繇　<persName key="A003672">洪武</persName>新恩得度。入
        <lb ed="X" n="0393a04"/><placeName key="CN0410204E02AA">汴</placeName>依古峯。究通華嚴宗旨。傍達唯識百法諸論。意解
        <lb ed="X" n="0393a05"/>心融。眾所欽服。遂得法主之稱。　<persName key="A000149">太宗</persName>皇帝知之。遣
        <lb ed="X" n="0393a06"/>中官馳驛。召至<placeName key="CN0320105Z10AA">南京</placeName>。備問楞嚴大義。應對稱　旨。賜
        <lb ed="X" n="0393a07"/>紫衣。命住<placeName key="CN0320114T01AA">天界寺</placeName>。選俊秀僧徒從學。更　命于<placeName key="CN0320102T02AA">靈谷</placeName>
        <lb ed="X" n="0393a08"/>率高僧。篹修三藏法數。及隨　駕之<placeName key="CN0110102Z07AA">北京</placeName>。居<placeName key="CN0110100T01AA">海印寺</placeName>。
        <lb ed="X" n="0393a09"/>被　詔。領袖天下僧眾。於<placeName key="CN0110101A06AA">大明門</placeName>外。修普度大齋。越
        <lb ed="X" n="0393a10"/>月。演說三聚淨戒。利益幽顯。其斛頂旛竿。竝放異光。
        <lb ed="X" n="0393a11"/>　賜璽書金襴衣。陞左覺義。總督海內文學儒士高
        <lb ed="X" n="0393a12"/>僧。於<placeName key="CN0110100T01AA">海印</placeName>經館。較大藏經。因奏。刊行藏教。以輔治化。
        <lb ed="X" n="0393a13"/>當述諸序。昭示遐遠。　上從之。親製經序十三篇。佛
        <lb ed="X" n="0393a14"/>菩薩贊[跳-兆+(乏-之+友)]十二篇。　召至香殿賜坐。賜梵相釋迦。刻
        <lb ed="X" n="0393a15"/>絲觀音。水晶數珠。七佛之偈。　諭曰。依是修行。陞左
        <lb ed="X" n="0393a16"/>闡教。而先後遭遇。凡十七載。　<date from-iso="1425-01-29" to-iso="1425-06-07" key="j22415592241688">洪熈</date>改元　<persName key="A006678">仁宗</persName>皇
        <lb ed="X" n="0393a17"/>帝淘汰教職。唯師獨膺嘉獎。　勑曰。佛氏以能仁為
        <lb ed="X" n="0393a18"/>教。化導愚類。以陰翊皇度。利安庶品。總教事者。必在
        <lb ed="X" n="0393a19"/>得人。不以輕授。爾左闡教<persName key="A015654">慧進</persName>。究明宗旨。嚴潔戒行。
        <lb ed="X" n="0393a20"/>簡授茲任。修習彌勤。朕用爾嘉錫之勑命。爾其益懋
        <lb ed="X" n="0393a21"/>精進。振乃宗風。以稱朕命。欽哉。　<date from-iso="1426-02-17" to-iso="1435-02-09" key="j22419432245222">宣德</date>紀元　<persName key="A006682">宣宗</persName>
        <lb ed="X" n="0393a22"/>皇帝。待以國老。　賜毗盧冠織金磨衲。　詔於內翰。
        <lb ed="X" n="0393a23"/>因多官并僧眾。對寫金字華嚴般若寶積涅槃四大
        <lb ed="X" n="0393a24"/>部經。尚饍供饌飲竣。事灌頂淨覺大國師。奏請<placeName key="CN0110102T07AA">隆善</placeName>
        <lb ed="X" n="0393b01"/>開。講楞嚴會解。聽受緇素萬餘指。年彌高德彌邵。耳。
        <lb ed="X" n="0393b02"/>目清明。顏貌奇古。性直而儉。道舊榮國恭靖姚公國
        <lb ed="X" n="0393b03"/>師。譯主光公。講經隱峯琮公。<persName key="A000857">獨芳蓮</persName>公。月庭朗公。手
        <lb ed="X" n="0393b04"/>度高弟。左闡教兼大興隆住山廣通。萬佛住山廣辯。
        <lb ed="X" n="0393b05"/>雞鳴住山廣載。戒壇宗師廣嚴。學徒。左善世廣議。右
        <lb ed="X" n="0393b06"/>覺義廣銘。承　旨講經道深。餘不盡舉。而其世壽八
        <lb ed="X" n="0393b07"/>十有二。僧臘七十有三。於<date from-iso="1436-07-23" to-iso="1436-08-20" key="j22457522245780">正統元年閏六月</date>。示寂于
        <lb ed="X" n="0393b08"/><placeName key="CN0110100T01AA">慶壽</placeName>丈室。訃聞。上遣禮部諭祭。茶毗于<placeName key="CN0131128Z07AA">阜城</placeName>。舍利靈
        <lb ed="X" n="0393b09"/>骨。立塔於<placeName key="CN1200000R02AA">渾河</placeName>之西。　勑賜<placeName key="CN0110109M02AA">萬佛山</placeName>之原。以褒異焉。</p>
</div>
