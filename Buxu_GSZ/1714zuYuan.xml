<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0443b20zuYuan">
    <head><lb ed="X" n="0443b20"/>　　　　<persName key="A018398">元枯木</persName>傳</head>
    <p><anchor n="X.77.1524.0443b21"/><lb ed="X" n="0443b21"/><persName key="A018398">祖元</persName>。<placeName key="CN0350000E02AA">七閩</placeName>林氏子。初謁<persName key="unknown">雪峯頂</persName><persName key="A008605">佛心才</persName>。皆已契機。後
        <lb ed="X" n="0443b22"/>參<persName key="A000475">妙喜</persName>於海上<placeName key="CN0350182A02AB">洋嶼菴</placeName>。風骨清癯。危坐終日。<persName key="A000475">妙喜</persName>目
        <lb ed="X" n="0443b23"/>為<persName key="A018398">元枯木</persName>。以剔燈有悟。<persName key="A000475">妙喜</persName>贈之以偈。<placeName key="CN0350182A02AB">洋嶼</placeName>發明大
        <lb ed="X" n="0443b24"/>事者十三人。師其一也。居連江<placeName key="unknown">福嚴菴</placeName>。食指猥眾。日
        <lb ed="X" n="0443c01"/>不暇給。菴有伽藍。土偶甚夥。師揭偈於祠。曉之曰。小
        <lb ed="X" n="0443c02"/>菴小舍小叢林。土地何須八九人。若解輪番來打供。
        <lb ed="X" n="0443c03"/>免後碎作一堆塵。是夕。神致夢於山前檀越。願如所
        <lb ed="X" n="0443c04"/>戒。及出世鴈山<placeName key="CN0330382M01AC">能仁</placeName>。示徒偈曰。<placeName key="CN0330382M01AA">鴈山</placeName>枯木實頭禪。不
        <lb ed="X" n="0443c05"/>在尖新句語邊。背手忽然摸得着。長鯨吞月浪滔天。
        <lb ed="X" n="0443c06"/>瑩仲溫曰。師在當時朋伍中。最號癡鈍。及其遯跡。神
        <lb ed="X" n="0443c07"/>亦遵從。以至應緣徒尤趨慕。葢自般若殊勝中來。豈
        <lb ed="X" n="0443c08"/>有他哉。</p>
</div>
