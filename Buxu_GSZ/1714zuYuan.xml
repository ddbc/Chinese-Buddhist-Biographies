<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0443b20zuYuan">
    <head><lb ed="X" n="0443b20"/>　　　　元枯木傳</head>
    <p><anchor n="X.77.1524.0443b21"/><lb ed="X" n="0443b21"/>祖元。七閩林氏子。初謁雪峯頂佛心才。皆已契機。後
        <lb ed="X" n="0443b22"/>參妙喜於海上洋嶼菴。風骨清癯。危坐終日。妙喜目
        <lb ed="X" n="0443b23"/>為元枯木。以剔燈有悟。妙喜贈之以偈。洋嶼發明大
        <lb ed="X" n="0443b24"/>事者十三人。師其一也。居連江福嚴菴。食指猥眾。日
        <lb ed="X" n="0443c01"/>不暇給。菴有伽藍。土偶甚夥。師揭偈於祠。曉之曰。小
        <lb ed="X" n="0443c02"/>菴小舍小叢林。土地何須八九人。若解輪番來打供。
        <lb ed="X" n="0443c03"/>免後碎作一堆塵。是夕。神致夢於山前檀越。願如所
        <lb ed="X" n="0443c04"/>戒。及出世鴈山能仁。示徒偈曰。鴈山枯木實頭禪。不
        <lb ed="X" n="0443c05"/>在尖新句語邊。背手忽然摸得着。長鯨吞月浪滔天。
        <lb ed="X" n="0443c06"/>瑩仲溫曰。師在當時朋伍中。最號癡鈍。及其遯跡。神
        <lb ed="X" n="0443c07"/>亦遵從。以至應緣徒尤趨慕。葢自般若殊勝中來。豈
        <lb ed="X" n="0443c08"/>有他哉。</p>
</div>
