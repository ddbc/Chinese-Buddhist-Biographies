<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0454b07yiGuang">
    <head><lb ed="X" n="0454b07"/>　　　　義廣傳(道海)</head>
    <p><anchor n="X.77.1524.0454b08"/><lb ed="X" n="0454b08"/>義廣。汶陽人。生范氏。范氏。故顯族。師自童稚。酷好讀
        <lb ed="X" n="0454b09"/>釋氏書。年二十竟削染。禮嵩山戒壇院威公為師。而
        <lb ed="X" n="0454b10"/>受具焉。厲志游參西之丹霞。質法于志禪師。眼光一
        <lb ed="X" n="0454b11"/>瞬。鍼芥相投。志欲顯然付授。師知之而逃。甞語人曰。
        <lb ed="X" n="0454b12"/>由定發慧。必用毗尼。為之室宇。去凡即聖。必以三昧
        <lb ed="X" n="0454b13"/>為之軌道苟學之未博。業之未精。其能至此乎。故一
        <lb ed="X" n="0454b14"/>意精修。不以知見。自滿過方城寶泉山。為善士所擁
        <lb ed="X" n="0454b15"/>結茆以奉之。曰古佛堂。居數年。遂成大叢席。即今之
        <lb ed="X" n="0454b16"/>普濟寺是也。師深入禪定。而以淨土為行。首戴華嚴
        <lb ed="X" n="0454b17"/>涅槃經。遶佛必五百匝。作禮必五百拜。持佛名日數
        <lb ed="X" n="0454b18"/>萬遍。至夜儼然而坐。率以為常。如此者二十年。老而
        <lb ed="X" n="0454b19"/>彌篤。或請為眾開堂。演無上乘。師笑而不答。尋以老
        <lb ed="X" n="0454b20"/>退居白蓮堂。以院事付道海。　道海。恬退有至行。叅彰
        <lb ed="X" n="0454b21"/>德淵公。頗有發明。師以方便致之。使不能辭也。海遂
        <lb ed="X" n="0454b22"/>升座。為四眾說法。遠近傾皈。師喜以付託得人。大安
        <lb ed="X" n="0454b23"/>二年。說三偈坐脫。海盡心後事。葬之日。送者五萬人。
        <lb ed="X" n="0454b24"/>哀響震激。師戒守清潔。人無貴賤老少。一接之以慈。
        <lb ed="X" n="0454c01"/>平生行業。所可紀錄者甚夥。師道價隆重。梁鄭人宗
        <lb ed="X" n="0454c02"/>之。若一佛出世時。歸戒壇。定省威公尚無恙。師奉侍
        <lb ed="X" n="0454c03"/>克勤。事無巨細。皆親執之。不異為沙彌時。即此一節。
        <lb ed="X" n="0454c04"/>亦人所難能。海之能下師。實師有所感之云。</p>
</div>
