<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0471a07tanE">
    <head><lb ed="X" n="0471a07"/>　　　　夢堂噩公傳</head>
    <p><anchor n="X.77.1524.0471a08"/><lb ed="X" n="0471a08"/>曇噩。字無夢。自號酉菴。慈溪王氏子。祖申。舉進士於
        <lb ed="X" n="0471a09"/>宋。父祿。任於元。母周夫人。師生六歲而喪父。夫人命
        <lb ed="X" n="0471a10"/>從鄉校。師游氣岸高。騫有一日千里之意。無書不探。
        <lb ed="X" n="0471a11"/>學文於胡長孺。藻思濬發。縱橫逆順。隨意之所欲言。
        <lb ed="X" n="0471a12"/>聲名頓出諸老生上。已而心有所感。歎曰。攻書修辭。
        <lb ed="X" n="0471a13"/>此世間相爾。曷若求出世法乎。遂別夫人。走長蘆禮
        <lb ed="X" n="0471a14"/>雪庭傳公。薙髮為僧。春秋二十有三矣。具戒後。游心
        <lb ed="X" n="0471a15"/>於教。復棄教而即禪。及雪庭遷靈隱。師往侍焉。雪庭
        <lb ed="X" n="0471a16"/>示寂。元叟端公。來補其處。元叟。風規嚴峻。非宿學之
        <lb ed="X" n="0471a17"/>士。莫敢闖其門。師直前咨叩。了無畏懼。機鋒交觸。情
        <lb ed="X" n="0471a18"/>想路絕。自一轉至于六七。語愈朗烈。元叟欣然頷之。
        <lb ed="X" n="0471a19"/>延佑初。詔建水陸大會於金山。名浮屠賢士大夫畢
        <lb ed="X" n="0471a20"/>集。師佐元叟。敷陳法要。及與羣公辯論。義趣英發。莫
        <lb ed="X" n="0471a21"/>不推敬。鎮南王聞之。延至廣陵。尊禮備至。彌年方遣
        <lb ed="X" n="0471a22"/>重紀。至元五年。浙東帥閫。合府公邑令。請師出世慶
        <lb ed="X" n="0471a23"/>元之保聖。再遷慈溪之開壽。三轉於國清。師所至。皆
        <lb ed="X" n="0471a24"/>以荷擔大法為己任。煅煉學徒。孳孳如不及。多有開
        <lb ed="X" n="0471b01"/>悟之者。瑞龍院。易甲乙住持為禪剎。師為開山。院因
        <lb ed="X" n="0471b02"/>賴以增重。直與名伽藍相齊。海上颶風發。驟雨如注。
        <lb ed="X" n="0471b03"/>層樓修廊俱仆。師所居亦就壓。人意師虀粉矣。亟撤
        <lb ed="X" n="0471b04"/>其覆索之。一鉅木橫搘榻上。師危坐其下。若神物為
        <lb ed="X" n="0471b05"/>之護者。師凡四坐道場。去留信緣。皆略無凝滯。不久
        <lb ed="X" n="0471b06"/>引退。叢林慕其名德之高。每闢室以居之。師教戒諸
        <lb ed="X" n="0471b07"/>徒曰。吾與爾等。研究空宗。當外形骸忘寢食。以消累
        <lb ed="X" n="0471b08"/>劫宿習。然後心地光明耳。自是日唯一食。終夜凝坐。
        <lb ed="X" n="0471b09"/>以達於旦。　洪武二年。就有道徵。館於天界寺。既奏
        <lb ed="X" n="0471b10"/>對。　上憫其年耄。放令還山。越四年。無疾而終。年八
        <lb ed="X" n="0471b11"/>十有九矣。遺言云。三界空華。如風捲烟。六塵幻影。如
        <lb ed="X" n="0471b12"/>湯澆雪。亘古亘今。唯一性獨存。吾之幻軀。今將入滅。
        <lb ed="X" n="0471b13"/>滅後闍維。煅骨為塵。不可建塔以累後世。師修身廣
        <lb ed="X" n="0471b14"/>顙。昂然如[鴳-女+隹]峙雞羣。文思泉湧。有持卷軸求詩文者。
        <lb ed="X" n="0471b15"/>積如束筍。當風日晴美。從容就席。縱筆疾揮。須臾皆
        <lb ed="X" n="0471b16"/>盡。長短精觕。無不合作。袁文清公。甞指師謂人曰。此
        <lb ed="X" n="0471b17"/>阿羅漢中人也。觀其為文。駸駸逼古作者。渡江以來。
        <lb ed="X" n="0471b18"/>諸賢蹈襲蘇李。以雄快直致為誇。相帥成風。積弊幾
        <lb ed="X" n="0471b19"/>二百年。不意山林枯槁之士。乃能自奮至於斯也。翰
        <lb ed="X" n="0471b20"/>林學士張公翥曰。噩師。儀觀偉而重。戒行嚴而潔。文
        <lb ed="X" n="0471b21"/>章簡而古。禪海尊宿。今一人耳。其為縉紳所推許。類
        <lb ed="X" n="0471b22"/>若此。師平生著作甚富。悉不存稿。晚年重修歷代高
        <lb ed="X" n="0471b23"/>僧傳。筆力遒勁。識者謂。有得於太史遷。日本國王。雖
        <lb ed="X" n="0471b24"/>僻在東夷。亦慕師道行。屢發疏迎致之。師堅不往。王
        <lb ed="X" n="0471c01"/>與左右謀。欲刧以歸。浙江宣慰使完者都。藏之獲免。
        <lb ed="X" n="0471c02"/>自是厥後。凡遇師手蹟。必重購之而去。且詫其能放
        <lb ed="X" n="0471c03"/>異光云。其為海外所欽重如此。</p>
</div>
