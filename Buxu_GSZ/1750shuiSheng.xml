<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0456c11shuiSheng">
    <head><lb ed="X" n="0456c11"/>　　　　<persName key="A015520">水盛</persName>禪師傳</head>
    <p><anchor n="X.77.1524.0456c12"/><lb ed="X" n="0456c12"/><persName key="A015520">水盛</persName>。字<persName key="A015520">竺源</persName>。自號<persName key="A015520">無住翁</persName>。饒之<placeName key="CN0360281Z07AA">樂平</placeName>范氏子。<date key="j21929542193319" when-iso="1292">十七</date>依
        <lb ed="X" n="0456c13"/><placeName key="unknown">羅山院</placeName><persName key="unknown">甞公</persName>。甞使從儒者學。而師每習禪定。且針指
        <lb ed="X" n="0456c14"/>出血。書金剛經。甞呵之。師云。學儒可敵生死耶。從度
        <lb ed="X" n="0456c15"/>走。謁<persName key="unknown">月庭忠</persName>公於<placeName key="CN0320102M02AA">蔣山</placeName>。端坐一室。以三百六十骨節。
        <lb ed="X" n="0456c16"/>八萬四千毫竅。及山河大地。咸攝入一念。始覺變易。
        <lb ed="X" n="0456c17"/>繼凝定。雙瞳與合為一。汙從眥流。亦不知所楚。後三
        <lb ed="X" n="0456c18"/>四日。見色聞聲。漸搖撼不動。遂發願云。吾此生不能
        <lb ed="X" n="0456c19"/>作佛。當入<placeName key="unknown">無間地獄</placeName>也。傍觀者。為之吐舌。俄過<placeName key="CN0360402M01AA">匡廬</placeName>。
        <lb ed="X" n="0456c20"/>止<placeName key="CN0360402T13AA">東林</placeName>。復奮云。今夕必就蒲茵上死爾。即正襟趺坐。
        <lb ed="X" n="0456c21"/>加精進力。夜參。半至極切孤危之際。捐命一躍不覺。
        <lb ed="X" n="0456c22"/>如出荊棘之叢。所履之地忽爾平沉。而秋空素月。連
        <lb ed="X" n="0456c23"/>娟獨炤。返觀自身。湛湛澄澄。唯一念不忘耳。洎歸<placeName key="unknown">羅<lb ed="X" n="0456c24"/>山</placeName>。方全體頓現。偶閱<persName key="A000475">妙喜</persName>明心見性。非桑門事之辭。
        <lb ed="X" n="0457a01"/>又復致疑。越五載。會<persName key="unknown">孤舟濟</persName>公於<placeName key="CN0320102M02AA">蔣山</placeName>。有所言不契。
        <lb ed="X" n="0457a02"/>復往<placeName key="CN0341422Z36AA">無為</placeName>。見<persName key="unknown">無能教</persName>公。舉濟言質之。<persName key="unknown">無能</persName>云。為汝不
        <lb ed="X" n="0457a03"/>解故也。師忽大省。盡脫去玄妙知解。歷觀從前所悟。
        <lb ed="X" n="0457a04"/>皆夢中爾。<persName key="unknown">無能</persName>。撫其背而記之云。爾後當大弘吾宗
        <lb ed="X" n="0457a05"/>也。師辭去。東游四明<placeName key="CN0330212T02AA">天童</placeName>。已而歸息<placeName key="CN0360222Z04AA">浮梁</placeName>。既隱于<placeName key="unknown">南 <lb ed="X" n="0457a06"/>巢</placeName>。巢民柳氏。割山地建蘭若。以棲師。地當<placeName key="unknown">五峯</placeName>之下。
        <lb ed="X" n="0457a07"/>舊有<placeName key="unknown">龍潭</placeName>五所。聞師至。悉乘風雷徙去。<date from-iso="1329-02-08" to-iso="1330-01-27" key="j22065062206859">天曆己巳</date>。遣
        <lb ed="X" n="0457a08"/>官以聘起師。主西湖之<placeName key="CN0330103T14AA">妙果</placeName>。師弘闡宗旨。震撼四方。
        <lb ed="X" n="0457a09"/>學徒一集。至有不遠萬里而來者。時已行役僧之令。
        <lb ed="X" n="0457a10"/>師引退。返<placeName key="unknown">南巢</placeName>故隱。而嚮慕者。愈眾。宗藩<persName key="A007254">宣讓王</persName>。累
        <lb ed="X" n="0457a11"/>遣使者致師。師以老病固辭。淮西廉訪使<persName key="unknown">斡公王倫</persName>
        <lb ed="X" n="0457a12"/>徒。監察御史<persName key="unknown">常公道夫</persName>。尤極趍仰。集賢學士<persName key="unknown">傅公立</persName>。
        <lb ed="X" n="0457a13"/><persName key="unknown">月灣先生吳公存</persName>。與師為世外交甚篤。<persName key="unknown">月灣</persName>至有晚
        <lb ed="X" n="0457a14"/>始聞道之歎。師常矚學徒云。凡剃髮染衣。當洞諸佛
        <lb ed="X" n="0457a15"/>心宗。行解相應。以正悟之境。靈靈自炤。歲久月深。具
        <lb ed="X" n="0457a16"/>大無畏。如透水月華。萬浪千波。觸之不散。方不被生
        <lb ed="X" n="0457a17"/>死陰魔所惑。此師生平實證實悟者。故亦用是以誨
        <lb ed="X" n="0457a18"/>人也。師制行峻絕。有壁立萬仞之意。<placeName key="CN0361102Z04AA">廣信</placeName><persName key="unknown">祝蕃遠</persName>甞
        <lb ed="X" n="0457a19"/>云。<placeName key="CN0361128Z33AA">番陽</placeName><persName key="A015520">竺源</persName>。吳中斷崖。其人類孤峯懸崖。可仰望而
        <lb ed="X" n="0457a20"/>不可攀躋。人稱之為實錄。<date from-iso="1347-05-19" to-iso="1347-06-16" key="j22131802213208">至正丁亥夏四月</date>。召四眾
        <lb ed="X" n="0457a21"/>戒飭之。引紙膝上書偈。端坐而逝。將葬。是夜有光。如
        <lb ed="X" n="0457a22"/>匹練自天際下燭。交相通貫。未幾。散布<placeName key="unknown">五峯</placeName>之頂。復
        <lb ed="X" n="0457a23"/>合於塔中。彌三夕乃止。巢之居民。凡數十里聚觀駭
        <lb ed="X" n="0457a24"/>異之。世壽七十有二。僧臘五十又三。</p>
</div>
