<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0529b04deAng">
    <head><lb ed="X" n="0529b04"/>　　　　德昂傳</head>
    <p><anchor n="X.77.1524.0529b05"/><lb ed="X" n="0529b05"/>德昂。別號伏菴。會稽吳守正子也。元季兵起。守正避
        <lb ed="X" n="0529b06"/>地石門。鎮苗兵亂。母禹氏。投水死。昂年十二。從守正
        <lb ed="X" n="0529b07"/>歸越。未幾。守正亦死於兵。昂無所依。去金華山中。削
        <lb ed="X" n="0529b08"/>染為僧。修攝精厲。居然耆宿。人望而敬之。及干戈甫
        <lb ed="X" n="0529b09"/>定。渡錢塘省親墓。宋學士濂。序以送之。稱其至孝有
        <lb ed="X" n="0529b10"/>儒行。會修元史。昂入京。以母死事。告於史氏。遂得列
        <lb ed="X" n="0529b11"/>傳。歸治母墓。榜其居曰白雲。先隴鎮人。表為真母軒。
        <lb ed="X" n="0529b12"/>昂。後不知所終。</p><p>
        <lb ed="X" n="0529b13"/>　形非親不生。性非形莫寄。凡見性明心之士。篤報
        <lb ed="X" n="0529b14"/>　本反始之誠。外此而求離。道逾遠。昂之見性明心。
        <lb ed="X" n="0529b15"/>　吾不知何如也。只哀哀一念。至懃至懇。亦足為吾
        <lb ed="X" n="0529b16"/>　道解嘲。雖大慧禪師。為父母立後。亦不過推廣此
        <lb ed="X" n="0529b17"/>　心。豈有一毫加於昂哉。</p>
</div>
