<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0452c13hongXiang">
    <head><lb ed="X" n="0452c13"/>　　　　清涼相公傳</head>
    <p><anchor n="X.77.1524.0452c14"/><lb ed="X" n="0452c14"/>弘相。號西溪。出沂水王氏。初棄家為佛子。事祖照上
        <lb ed="X" n="0452c15"/>人。以通經得僧服。乃恣讀內外書凡十年。多所究觀。
        <lb ed="X" n="0452c16"/>聞虗明亨公住普照。道價重一時。盡棄所學而學焉。
        <lb ed="X" n="0452c17"/>虗明知其不凡。欣然納之。又十年。乃佩其印。出世住
        <lb ed="X" n="0452c18"/>鄭州之大覺。嵩山之少林。沂州之普照。最後住清涼。
        <lb ed="X" n="0452c19"/>師勤於按納。有諮決之者。為之徵詰開示。傾囷倒廩。
        <lb ed="X" n="0452c20"/>無復餘地。故雖退居謝事。而學者益親之。為人欵曲
        <lb ed="X" n="0452c21"/>周密。而疾惡太甚。人有不合理者。必赤數之。怫然之
        <lb ed="X" n="0452c22"/>氣。不能自掩。平居教學者曰。禪道微矣。非專一而靜。
        <lb ed="X" n="0452c23"/>則決不可入。世間學解。謾費日力耳。及自為詩。并言
        <lb ed="X" n="0452c24"/>語動作。一切以寓之。至食息頃不能忘。元遺山好問。
        <lb ed="X" n="0453a01"/>與師同游蘭若峯。道中談避[寇-(敲-高)+ㄆ]時事。師以為凡出身
        <lb ed="X" n="0453a02"/>以對世。能外生死。然後能有所立。生死雖大事。視之
        <lb ed="X" n="0453a03"/>要如翻覆手。然則坎止流行。無不可者。此須從靜功
        <lb ed="X" n="0453a04"/>中來。念念不置境。當自熟耳。時小雪後。路峻而石滑。
        <lb ed="X" n="0453a05"/>師已老。力不能自持。足一跌翻折而墜。同行者失聲。
        <lb ed="X" n="0453a06"/>而莫能救。直下數十尺。僅礙大樹而止。遺山驚問。師
        <lb ed="X" n="0453a07"/>神色自若。徐云。學禪四十年。脚跟乃為石頭取勘。聞
        <lb ed="X" n="0453a08"/>者皆大笑。因共歎境熟之言。果其日用事而不妄也。
        <lb ed="X" n="0453a09"/>年六十四而寂。所著文集三。曰歸樂。曰退休。曰清涼。
        <lb ed="X" n="0453a10"/>并語錄一卷。傳諸方。</p>
</div>
