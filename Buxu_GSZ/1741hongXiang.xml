<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0452c13hongXiang">
    <head><lb ed="X" n="0452c13"/>　　　　<persName key="A021302">清涼相公</persName>傳</head>
    <p><anchor n="X.77.1524.0452c14"/><lb ed="X" n="0452c14"/><persName key="A021302">弘相</persName>。號<persName key="A021302">西溪</persName>。出<placeName key="CN0371323Z16AA">沂水</placeName>王氏。初棄家為佛子。事<persName key="unknown">祖照</persName>上
        <lb ed="X" n="0452c15"/>人。以通經得僧服。乃恣讀內外書凡十年。多所究觀。
        <lb ed="X" n="0452c16"/>聞<persName key="unknown">虗明亨</persName>公住<placeName key="unknown">普照</placeName>。道價重一時。盡棄所學而學焉。
        <lb ed="X" n="0452c17"/><persName key="unknown">虗明</persName>知其不凡。欣然納之。又十年。乃佩其印。出世住
        <lb ed="X" n="0452c18"/>鄭州之<placeName key="unknown">大覺</placeName>。嵩山之<placeName key="CN0410185T01AA">少林</placeName>。沂州之<placeName key="unknown">普照</placeName>。最後住<placeName key="unknown">清涼</placeName>。
        <lb ed="X" n="0452c19"/>師勤於按納。有諮決之者。為之徵詰開示。傾囷倒廩。
        <lb ed="X" n="0452c20"/>無復餘地。故雖退居謝事。而學者益親之。為人欵曲
        <lb ed="X" n="0452c21"/>周密。而疾惡太甚。人有不合理者。必赤數之。怫然之
        <lb ed="X" n="0452c22"/>氣。不能自掩。平居教學者曰。禪道微矣。非專一而靜。
        <lb ed="X" n="0452c23"/>則決不可入。世間學解。謾費日力耳。及自為詩。并言
        <lb ed="X" n="0452c24"/>語動作。一切以寓之。至食息頃不能忘。<persName key="A019871">元遺山</persName>好問。
        <lb ed="X" n="0453a01"/>與師同游<placeName key="unknown">蘭若峯</placeName>。道中談避[寇-(敲-高)+ㄆ]時事。師以為凡出身
        <lb ed="X" n="0453a02"/>以對世。能外生死。然後能有所立。生死雖大事。視之
        <lb ed="X" n="0453a03"/>要如翻覆手。然則坎止流行。無不可者。此須從靜功
        <lb ed="X" n="0453a04"/>中來。念念不置境。當自熟耳。時小雪後。路峻而石滑。
        <lb ed="X" n="0453a05"/>師已老。力不能自持。足一跌翻折而墜。同行者失聲。
        <lb ed="X" n="0453a06"/>而莫能救。直下數十尺。僅礙大樹而止。<persName key="A019871">遺山</persName>驚問。師
        <lb ed="X" n="0453a07"/>神色自若。徐云。學禪四十年。脚跟乃為石頭取勘。聞
        <lb ed="X" n="0453a08"/>者皆大笑。因共歎境熟之言。果其日用事而不妄也。
        <lb ed="X" n="0453a09"/>年六十四而寂。所著文集三。曰歸樂。曰退休。曰清涼。
        <lb ed="X" n="0453a10"/>并語錄一卷。傳諸方。</p>
</div>
