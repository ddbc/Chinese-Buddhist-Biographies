<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0535a06daChan">
    <head><lb ed="X" n="0535a06"/>　　　　<persName key="A015714">大闡</persName>禪師傳</head>
    <p><anchor n="X.77.1524.0535a07"/><lb ed="X" n="0535a07"/><persName key="A015714">大闡</persName>者。<placeName key="CN0350725Z01AA">東和</placeName><!-- 政和，請參閱(X86n1606_p0566b22) -->名家子。明達物理。早悟空花。依<persName key="unknown">玉溪</persName>和
        <lb ed="X" n="0535a08"/>尚祝髮。力究出世之道。禪林講席。靡弗參叩。無所入。
        <lb ed="X" n="0535a09"/>遂創菴於<placeName key="unknown">巖頭</placeName>。楗關十年。於指胸點額之際。忽然摸
        <lb ed="X" n="0535a10"/>著。快癢不可言。直造和之<placeName key="unknown">天界</placeName><persName key="A019879">[山/乃]中</persName>和尚處。求決擇。
        <lb ed="X" n="0535a11"/>相見一笑而已。於是。朝參夕見。機緣有契。弦筈相含。
        <lb ed="X" n="0535a12"/>既蒙印記。挈杖出閩關。履淅過淮。多逢哲匠。至<placeName key="CN0110102Z07AA">金臺</placeName>。
        <lb ed="X" n="0535a13"/>憩<placeName key="unknown">大寶禪寺</placeName>。道風翕然。司禮<persName key="unknown">黃</persName><persName key="unknown">高</persName>二公。聞師名。袖香
        <lb ed="X" n="0535a14"/>見之。言機期合。恨參承之晚。欲聞於　上。師固辭乃
        <lb ed="X" n="0535a15"/>已。自是問謁者。踵接戶外。師隨緣開示。務使人人發
        <lb ed="X" n="0535a16"/>心歡喜而去。則吾說為不徒日。復一日。頗覺煩撓。一
        <lb ed="X" n="0535a17"/>日偶閱歸去來詞。憮然曰。<persName key="A003245">陶淵明</persName>。不以五斗米折腰。
        <lb ed="X" n="0535a18"/>棄官而去。沙門釋子。反以一鉢飯。繫足息影。地蒲團
        <lb ed="X" n="0535a19"/>大一塊耳。得青山幾何以成化。<date from-iso="1478-09-06" to-iso="1478-10-04" key="j22611372261165">戊戌八月</date>。飄然南還。
        <lb ed="X" n="0535a20"/><date from-iso="1479-02-01" to-iso="1480-02-19" key="j22612852261668">次年</date>。寓金陵<placeName key="CN0320114T23AA">報恩</placeName>。寄書謝二司禮。司禮歎之而已。後
        <lb ed="X" n="0535a21"/><placeName key="CN0350781Z03AA">邵郡</placeName>清信士。創寺延師。居之二十餘年。清遠之風。從
        <lb ed="X" n="0535a22"/>化者眾。於<date when-iso="1501-03-16" key="j22693632269363">辛酉春二月十七日</date>。斂衣而化。其徒<persName key="unknown">淨淵</persName>。
        <lb ed="X" n="0535a23"/>集其機緣語句。為上下卷梓行。師喜作山居詩。唱道
        <lb ed="X" n="0535a24"/>鳴懷。悠然可誦。過金山有句。月現潛龍影。雲籠老[鴳-女+隹]
        <lb ed="X" n="0535b01"/>聲。尤見禪意云。</p>
</div>
