<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0535a06daChan">
    <head><lb ed="X" n="0535a06"/>　　　　大闡禪師傳</head>
    <p><anchor n="X.77.1524.0535a07"/><lb ed="X" n="0535a07"/>大闡者。東和名家子。明達物理。早悟空花。依玉溪和
        <lb ed="X" n="0535a08"/>尚祝髮。力究出世之道。禪林講席。靡弗參叩。無所入。
        <lb ed="X" n="0535a09"/>遂創菴於巖頭。楗關十年。於指胸點額之際。忽然摸
        <lb ed="X" n="0535a10"/>著。快癢不可言。直造和之天界[山/乃]中和尚處。求決擇。
        <lb ed="X" n="0535a11"/>相見一笑而已。於是。朝參夕見。機緣有契。弦筈相含。
        <lb ed="X" n="0535a12"/>既蒙印記。挈杖出閩關。履淅過淮。多逢哲匠。至金臺。
        <lb ed="X" n="0535a13"/>憩大寶禪寺。道風翕然。司禮黃高二公。聞師名。袖香
        <lb ed="X" n="0535a14"/>見之。言機期合。恨參承之晚。欲聞於　上。師固辭乃
        <lb ed="X" n="0535a15"/>已。自是問謁者。踵接戶外。師隨緣開示。務使人人發
        <lb ed="X" n="0535a16"/>心歡喜而去。則吾說為不徒日。復一日。頗覺煩撓。一
        <lb ed="X" n="0535a17"/>日偶閱歸去來詞。憮然曰。陶淵明。不以五斗米折腰。
        <lb ed="X" n="0535a18"/>棄官而去。沙門釋子。反以一鉢飯。繫足息影。地蒲團
        <lb ed="X" n="0535a19"/>大一塊耳。得青山幾何以成化。戊戌八月。飄然南還。
        <lb ed="X" n="0535a20"/>次年。寓金陵報恩。寄書謝二司禮。司禮歎之而已。後
        <lb ed="X" n="0535a21"/>邵郡清信士。創寺延師。居之二十餘年。清遠之風。從
        <lb ed="X" n="0535a22"/>化者眾。於辛酉春二月十七日。斂衣而化。其徒淨淵。
        <lb ed="X" n="0535a23"/>集其機緣語句。為上下卷梓行。師喜作山居詩。唱道
        <lb ed="X" n="0535a24"/>鳴懷。悠然可誦。過金山有句。月現潛龍影。雲籠老[鴳-女+隹]
        <lb ed="X" n="0535b01"/>聲。尤見禪意云。</p>
</div>
