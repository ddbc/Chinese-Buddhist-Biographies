<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0492a04huiWen">
    <head><lb ed="X" n="0492a04"/>　　　　惠汶律師傳</head>
    <p><anchor n="X.77.1524.0492a05"/><lb ed="X" n="0492a05"/>惠汶。歸德之偃武人也。驅烏之歲。依耆宿釭公為童
        <lb ed="X" n="0492a06"/>侍。二十。從大德溫公。受菩薩戒。嗣法壇主恩公。既而
        <lb ed="X" n="0492a07"/>行業日隆。道益著。從學者益眾。佛制。凡為苾蒭。雖大
        <lb ed="X" n="0492a08"/>節不虧。而細行必謹。非法不眼。非時不食。居處動作。
        <lb ed="X" n="0492a09"/>皆有軌則。所以戒昏墯而防逸德也。師守護嚴謹。雞
        <lb ed="X" n="0492a10"/>鳴而興。坐以待旦。乾乾終日。惟佛是念。雖道行旅宿。
        <lb ed="X" n="0492a11"/>三衣一鉢。必與身俱。制行甚高。而無矯飾之節。操存
        <lb ed="X" n="0492a12"/>雖固。而無詭激之跡。是以而言人莫不信。動而人莫
        <lb ed="X" n="0492a13"/>不敬。兩河之間。三監舊邑。從化者。葢以萬數。緇素相
        <lb ed="X" n="0492a14"/>率。而求戒法者。憧憧接迹於途。承一訓言。無不懽心
        <lb ed="X" n="0492a15"/>感戴。說法數十餘年。升壇授戒。四十餘會。大臣接以
        <lb ed="X" n="0492a16"/>師敬之禮。至順三年示寂。年七十有三。</p>
</div>
