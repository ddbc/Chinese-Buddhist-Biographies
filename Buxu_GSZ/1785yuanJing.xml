<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0470b04yuanJing">
    <head><lb ed="X" n="0470b04"/>　　　　天鏡瀞禪師傳</head>
    <p><anchor n="X.77.1524.0470b05"/><lb ed="X" n="0470b05"/>元瀞。字天鏡。別號樸隱。越之會稽人。父倪機。母嚴氏。
        <lb ed="X" n="0470b06"/>師初以童子出家。領昭慶濡律師戒。嶷然有遠志。韓
        <lb ed="X" n="0470b07"/>莊節公性。教之為文。伸紙引墨。思源源不可遏。公深
        <lb ed="X" n="0470b08"/>加歎賞。既而從天岸濟法師。習天台教。盡得其學。台
        <lb ed="X" n="0470b09"/>宗諸老。競以書聘之。欲令出門下。師不從。元叟端公。
        <lb ed="X" n="0470b10"/>說法雙徑。人尊之為當代妙喜。師往從之。入門。叟厲
        <lb ed="X" n="0470b11"/>聲一喝。師若聞雷霆聲。黏縛盡脫。遽稽首作禮。復問
        <lb ed="X" n="0470b12"/>答三四轉。皆愜叟意。遂錄為子。使掌記室。久之。游建
        <lb ed="X" n="0470b13"/>業。謁全悟訢公於大龍翔寺。全悟門風高峻。不輕許
        <lb ed="X" n="0470b14"/>可。見師特甚稱之。繼往臨川。謁虞文靖公集。虞公尤
        <lb ed="X" n="0470b15"/>稱之。留九十日而還。他若黃文獻公溍。蒙古忠介公
        <lb ed="X" n="0470b16"/>泰不華。翰林學士危公素。其同辭稱師。無異於虞公。
        <lb ed="X" n="0470b17"/>名聞行宣政院。元至正十六年。請師出世會稽長慶
        <lb ed="X" n="0470b18"/>寺。陞天衣萬壽禪寺。四方問道者。聞風來歸。師以氣
        <lb ed="X" n="0470b19"/>衰。倦於將迎。營精舍一區。而歸老焉。即山陰和塔是
        <lb ed="X" n="0470b20"/>也。我　太祖龍興。師與鍾山法會之選。與東溟目公。
        <lb ed="X" n="0470b21"/>碧峰金公。特被召入　內庭。從容問道。　賜食而退。
        <lb ed="X" n="0470b22"/>已而辭歸和塔。若將終身焉。未幾。靈隱虗席。諸山交
        <lb ed="X" n="0470b23"/>致疏幣。延師主之。師不得已而赴。未及期年。而崇德
        <lb ed="X" n="0470b24"/>之禍作矣。師入院。甫浹日。寺之左右序言曰。寺政實
        <lb ed="X" n="0470c01"/>繁乏。都寺僧司之。師曰。若等盍選其人乎。眾咸曰。有
        <lb ed="X" n="0470c02"/>德現者稱多才。昔掌崇德莊田。能闢其萊蕪。以食四
        <lb ed="X" n="0470c03"/>眾。倘以功舉。誰曰不然。師諾之。先是。勤舊有聞。歆現
        <lb ed="X" n="0470c04"/>之獲田利。率無賴比丘。請於前主僧代之。及現之被
        <lb ed="X" n="0470c05"/>選也。大懼發其奸私。走崇德縣。列現過失。縣令丞寘
        <lb ed="X" n="0470c06"/>不問。適徤令至上其事刑部。刑部訊鞫既得實。以師
        <lb ed="X" n="0470c07"/>為寺長。失於簡察。法當緣坐。移符逮師。或謂師曰。此
        <lb ed="X" n="0470c08"/>三年前事爾。況師實不知。且不識聞。宜自辯訴可也。
        <lb ed="X" n="0470c09"/>師笑曰。定業其可逃乎。至部。部主吏問曰。現之犯禁。
        <lb ed="X" n="0470c10"/>爾知之乎。曰知之。曰。既知之。當書責款以上。師即操
        <lb ed="X" n="0470c11"/>觚如吏言。尚書暨侍郎覧之大驚。咸曰。師當今名德
        <lb ed="X" n="0470c12"/>也。惡宜有是。洊審之務得其情。師了無異辭。于是。皆
        <lb ed="X" n="0470c13"/>謫陝西為民。聞亦大悔。且泣曰。聞草芥耳。豈意上累
        <lb ed="X" n="0470c14"/>師德。蚤知至此。雖萬死不為也。師弗顧。行至寶應。謂
        <lb ed="X" n="0470c15"/>從者曰。吾四體。稍異常時。報身殆將盡乎。夜宿寧國
        <lb ed="X" n="0470c16"/>寺。寺住持。故師舊識。相見甚懽。師女弟之夫陳義安。
        <lb ed="X" n="0470c17"/>宦移鳳陽。以道經寺中。師悅曰。吾遺骸有所托矣。是
        <lb ed="X" n="0470c18"/>夕共飯。猶備言遷謫之故。不見有憊色。明旦。忽端坐
        <lb ed="X" n="0470c19"/>合爪。連稱無量壽佛之名。泊然而逝。實　洪武十一
        <lb ed="X" n="0470c20"/>年正月十九日也。義安等。為其龕斂。以俟師之季父
        <lb ed="X" n="0470c21"/>至。道衋然傷心。遣其法孫梵譯。走寶應携骨而還。骨
        <lb ed="X" n="0470c22"/>間舍利。叢布如珠。縣大夫。及薦紳之流來觀。皆歎息
        <lb ed="X" n="0470c23"/>而去。其徒結竁於和塔祖壠之側。瘞焉。壽六十七。臘
        <lb ed="X" n="0470c24"/>五十三。三會語有錄二卷詩文。曰樸園集。師容貌魁
        <lb ed="X" n="0471a01"/>偉。襟懷煦然如春。世間機穽押闔之術。不識為何物。
        <lb ed="X" n="0471a02"/>性尚風義。斷江恩公。與師締忘年交。斷江卒。師為刊
        <lb ed="X" n="0471a03"/>布詩集。復請虞公銘其塔。三主名山。起費補壞。具有
        <lb ed="X" n="0471a04"/>成績。其敷闡大論。發揮先哲。釋門每於師是賴。千百
        <lb ed="X" n="0471a05"/>人中。不能一二見焉。竟以無罪謫死。苟不歸之於定
        <lb ed="X" n="0471a06"/>業。將誰尤哉。</p>
</div>
