<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0393c12daTong">
    <head><lb ed="X" n="0393c12"/>　　　　<persName key="A008247">大同</persName>師傳</head>
    <p><anchor n="X.77.1524.0393c13"/><lb ed="X" n="0393c13"/><persName key="A008247">大同</persName>。<persName key="A008247">一雲</persName>其字。號<persName key="A008247">別峯</persName>。越之<placeName key="CN0330682Z29AA">上虞</placeName>王氏子。世推簪纓
        <lb ed="X" n="0393c14"/>之族。父<persName key="A020095">有樵</persName>。母<persName key="A020097">陳氏</persName>。姙師已十月。父見龐眉僧。振錫
        <lb ed="X" n="0393c15"/>而行。問僧來自何所。曰。<placeName key="CN0650000M01AA">崑崙山</placeName>也。竟排闥而入。父急
        <lb ed="X" n="0393c16"/>追之。寂然無有也。暨出。聞房中兒啼聲。笑曰。兒豈向
        <lb ed="X" n="0393c17"/>來浮屠也。幼極俊爽。覧諸載籍。輒會其玄奧。父授以
        <lb ed="X" n="0393c18"/>辭章之訣。握筆翩翩。輒有可觀。遂以纘承家學屬之。
        <lb ed="X" n="0393c19"/>母獨嘆曰。是子。般若種也。可俾其纏繞塵勞乎。命捨
        <lb ed="X" n="0393c20"/>家入會稽<placeName key="CN0330602T16AA">崇勝寺</placeName>。從僧貴游。已而鬀落。受菩薩戒。會
        <lb ed="X" n="0393c21"/><persName key="A008248">春谷</persName>講經<placeName key="CN0330106T01AA">景德</placeName>。師復往依之。獲受五教儀玄談二書。
        <lb ed="X" n="0393c22"/>又謁<persName key="A008250">懷古肇</persName>師。受四種法界觀。<persName key="A008250">懷古</persName><persName key="A008248">春谷</persName>。皆南山大
        <lb ed="X" n="0393c23"/>弟子。深於華嚴之學者也。師天分既高。又加精進之
        <lb ed="X" n="0393c24"/>功。凡<persName key="A001755">清涼</persName>一家疏章。悉攝其會通。而領其樞要。義趣
        <lb ed="X" n="0394a01"/>消融。智光發現。識者心服之。<persName key="A008248">春谷</persName>陞主<placeName key="CN0330182T06AA">寶林</placeName>華嚴教
        <lb ed="X" n="0394a02"/>院。召師謂曰。子學精且博矣。恐滯於心胸。以成粗執。
        <lb ed="X" n="0394a03"/>曷從事思惟。修以剗滌之乎。師即出<placeName key="CN0330103Z09AA">錢塘</placeName>。見<persName key="A008284">佛智熈</persName>
        <lb ed="X" n="0394a04"/>禪師。於慧日峯下。舊所記憶者。一切棄絕。唯存孤明。
        <lb ed="X" n="0394a05"/>耿耿自炤。如是者。閱六暑寒。<persName key="A008284">佛智</persName>嘉其有成。欲縻以
        <lb ed="X" n="0394a06"/>上職。不聽而去。俄上<placeName key="CN0330185M03AA">天目山</placeName>。禮<persName key="A000655">普應本</persName>禪師。<persName key="A000655">普應</persName>見
        <lb ed="X" n="0394a07"/>已。期之如<persName key="A008284">佛智</persName>。師將久留。<persName key="A000655">普應</persName>曰。賢首之宗。日遠而
        <lb ed="X" n="0394a08"/>日微矣。子之器量。足以張大之。毋久淹乎此也。為贊
        <lb ed="X" n="0394a09"/>清涼像而遣之。師喜曰。吾今始知萬法皆本一心。不
        <lb ed="X" n="0394a10"/>識孰為禪那。而孰為教乘。內外自此空矣。亟還<placeName key="CN0330182T06AA">寶林</placeName>
        <lb ed="X" n="0394a11"/>見<persName key="A008248">春谷</persName>。且告之故。<persName key="A008248">春谷</persName>曰。可矣。乃命之司賓。尋陞上
        <lb ed="X" n="0394a12"/>座。當時相從者。皆宏偉之龍象。師為分講雜華玄門。
        <lb ed="X" n="0394a13"/>會要統宗。必極其所言。宋故官<persName key="A008255">徐天祐</persName><persName key="A008256">王易簡</persName>。聞之。
        <lb ed="X" n="0394a14"/>相與崇獎莫置。聲光煥著。五尺童子。皆能知其名。郡
        <lb ed="X" n="0394a15"/>守<persName key="A008257">范侯</persName>某。憐<persName key="A008248">春谷</persName>僧臘已高。風之使讓其席。師毅然
        <lb ed="X" n="0394a16"/>不答。侯設伊蒲供。延師親與之語。師曰。有是哉。所貴
        <lb ed="X" n="0394a17"/>乎道者。在明師弟子之分。垂訓後人。苟乘其耄。而攘
        <lb ed="X" n="0394a18"/>其位。豈人之所為乎。明公縱愛我厚。名義不可犯也。
        <lb ed="X" n="0394a19"/>侯不覺離席。把師臂曰。<persName key="A008247">別峯</persName>誠非常人也。<date from-iso="1314-01-25" to-iso="1315-10-29" key="j22010132201655">元延祐初</date>。
        <lb ed="X" n="0394a20"/>始用薦者。出世蕭山<placeName key="CN0330109T03AA">淨土寺</placeName>。師自念。<persName key="A000587">圭峯</persName>以來。累葉
        <lb ed="X" n="0394a21"/>相承。其間或絕或續。繫執法者之賢否。遂發弘誓。力
        <lb ed="X" n="0394a22"/>持大法。晨講夕演。雖至於勞勩。弗敢少懈。<date from-iso="1328-10-24" to-iso="1329-03-19" key="j22063992206545">天曆初</date>。朝
        <lb ed="X" n="0394a23"/>廷新設廣教都總管府。遴選名山主僧。一歸至公。陞
        <lb ed="X" n="0394a24"/>師住<placeName key="CN0330106T01AA">景德</placeName>。<date from-iso="1335-12-16" to-iso="1341-01-25" key="j22090082210875">重紀至元中</date>。行宣政院。遷主嘉禾之<placeName key="CN0330402T03AA">東塔</placeName>。
        <lb ed="X" n="0394b01"/>師不赴。時宰臣領院事。乃改<placeName key="CN0330182T06AA">寶林</placeName>。<placeName key="CN0330182T06AA">寶林</placeName>清凉肄業之
        <lb ed="X" n="0394b02"/>地。人咸為師榮。師固守謙退。遲回不上。州牧。邑尹。山
        <lb ed="X" n="0394b03"/>林友社。交疏延請。亦不允。至第二疏。始投袂而起。倣
        <lb ed="X" n="0394b04"/>終南山<placeName key="CN0610125T14AA">草堂</placeName>故事。建高齋。闢幽舍。招徠俊乂。浙水東
        <lb ed="X" n="0394b05"/>西。莫不擔簦躡屩。爭集輪下。師竭忱開授。比<placeName key="CN0330106T01AA">景德</placeName>為
        <lb ed="X" n="0394b06"/>尤勤。法席之盛。不減東山。時<date from-iso="1341-01-26" to-iso="1348-05-28" key="j22108762213555">至正初</date>。<persName key="A006676">順帝</persName>。御宣文閣。
        <lb ed="X" n="0394b07"/>近臣。有以師之道行聞者。帝嘉之。特賜金襴伽黎衣。
        <lb ed="X" n="0394b08"/>帝師大寶法王。亦俾以六字師號。隱然作鎮江南。宗
        <lb ed="X" n="0394b09"/>門恒倚之為重。狀元忠介公<persName key="A008259">泰不華</persName>守<placeName key="CN0330602Z21AA">越</placeName>。病旱無以
        <lb ed="X" n="0394b10"/>禳。僉謂。非師不可。師為爇香臂上。以請雨。即澍。師蒞
        <lb ed="X" n="0394b11"/>事一紀餘。以疾固辭。堅臥<placeName key="CN0330102T11AA">崇福菴</placeName>中。而時事日棘。師
        <lb ed="X" n="0394b12"/>因退處瞻博迦室。年垂乃八十矣。　皇明御極。四海
        <lb ed="X" n="0394b13"/>更化。設無遮大會於<placeName key="CN0320102M02AA">鍾山</placeName>。名浮屠咸應詔集　闕下。
        <lb ed="X" n="0394b14"/>入見於<placeName key="CN0320102A02AA">武樓</placeName>。獨免師拜跽之禮。命善世院護視之。次
        <lb ed="X" n="0394b15"/>日復　召。賜食禁中。及還復有白金之賜。<date from-iso="1370-01-07" to-iso="1370-02-04" key="j22214492221477">洪武二年<lb ed="X" n="0394b16"/>冬十二月</date>。得疾久不瘳。口占辭眾語。端坐而蛻。寔<date when-iso="1370-04-14" key="j22215462221546">三<lb ed="X" n="0394b17"/>年春三月十日</date>也。世壽八十一。僧臘六十五。越七日。
        <lb ed="X" n="0394b18"/>遵治命就城南竹山。準法闍維。收餘燼瘞焉。其嗣法
        <lb ed="X" n="0394b19"/>分布列剎者。則妙心<persName key="A008263">大衍</persName>。<placeName key="CN0330104T01AA">臬亭</placeName><persName key="A008264">善現</persName>。<placeName key="CN0330106T05AA">高麗</placeName><persName key="A008265">若蘭</persName>。<placeName key="CN0330106T01AA">景德</placeName><persName key="A008266"><lb ed="X" n="0394b20"/>仁靜</persName>。姜山<persName key="A008267">明善</persName>。<placeName key="CN0330102T10AA">延壽</placeName><persName key="A008268">師顗</persName>。<placeName key="CN0330102T07AA">南塔</placeName><persName key="A008269">國琛</persName>。<placeName key="CN0330402A03AA">福城</placeName><persName key="A008270">大慧</persName>。<placeName key="CN0331023T60AA">景福</placeName><persName key="A008271"><lb ed="X" n="0394b21"/>性澄</persName>。<placeName key="CN0330621T03AA">妙相</placeName><persName key="A008272">道偁</persName>。<placeName key="CN0330105T02AA">法雲</placeName><persName key="A008273">道悅</persName>。<placeName key="CN0330182T06AA">小寶□</placeName><persName key="A008275">日益</persName>。<placeName key="CN0330109T03AA">淨土</placeName><persName key="A008274">梵翱</persName>也。
        <lb ed="X" n="0394b22"/>師神宇超邁。伏犀插腦。長身而玉立。美談吐。遇王公
        <lb ed="X" n="0394b23"/>貴人輕重教門者。發論兖兖弗休。其挺己衛道。理或
        <lb ed="X" n="0394b24"/>不直。雖斧鑕在前。不少挫其氣。中歲稍涉魔事。至中
        <lb ed="X" n="0394c01"/>之以危法。師不顧。下帷卻掃。日味華嚴。其人一旦自
        <lb ed="X" n="0394c02"/>斃。然其游心文。翰賓接賢。公卿燕饗贐遺。唯恐不盡
        <lb ed="X" n="0394c03"/>其意。<placeName key="CN0330784Z05AA">永康</placeName><persName key="A008212">胡公長孺</persName>。<placeName key="CN0330502Z10AA">吳興</placeName><persName key="A004030">趙文敏公孟頫</persName>。<placeName key="CN0510703Z05AA">巴西</placeName><persName key="A008213">鄧文<lb ed="X" n="0394c04"/>肅公文原</persName>。<placeName key="CN0430105Z13AA">長沙</placeName><persName key="A014409">歐陽文公玄</persName>。<placeName key="CN0330782Z05AA">烏傷</placeName><persName key="A007555">黃文獻公溍</persName>。<placeName key="CN0620602Z16AA">武威</placeName>
        <lb ed="X" n="0394c05"/><persName key="A020118">余忠宜公闕</persName>。咸樂與師交。函詩往來。無虗歲。晚歲與
        <lb ed="X" n="0394c06"/><placeName key="CN0410502Z05AA">安陽</placeName><persName key="A020122">韓莊節公性</persName>。<persName key="A020124">李著作孝光</persName>。唱酬於水光山色間。
        <lb ed="X" n="0394c07"/>尤極其情趣。扶植他宗。無塵毛猜忌。聞其賢也。斂袵
        <lb ed="X" n="0394c08"/>不暇。<persName key="A007932">斷江恩</persName>師少林學也。薦之主天衣。<persName key="A008000">天岸濟</persName>師台
        <lb ed="X" n="0394c09"/>衡教也。挽之尸圓通。至於甄別人品。摩厲後進。三宗
        <lb ed="X" n="0394c10"/>屢得其人。<persName key="A008254">古林茂</persName>師之主<placeName key="CN0350783T04AA">保寧</placeName>。馭下過嚴。楚僧無賴
        <lb ed="X" n="0394c11"/>者數人。將愬之於公府。師偶遇於旅邸。設豐食食之。
        <lb ed="X" n="0394c12"/>從容謂曰。吾雖不識<persName key="A008254">古林</persName>。聞其為禪林名德。子等將
        <lb ed="X" n="0394c13"/>不利之。君子以為何如人。不如且已。否則恐罹大咎
        <lb ed="X" n="0394c14"/>也。眾沉吟良久。稽首列拜而去。事遂寢。師性至孝。自
        <lb ed="X" n="0394c15"/>恨蚤喪父。養母純至。及亡。春秋祭禮無闕。且請名臣
        <lb ed="X" n="0394c16"/>書父母羣行。樹碑於墓。生平無躁進意。<persName key="A002086"><placeName key="KPKAE0000E01AA">高麗</placeName>瀋王</persName>。遣
        <lb ed="X" n="0394c17"/>參軍<persName key="A004290">洪瀹</persName>。施大藏經於二浙。<persName key="A004290">瀹</persName>自負通內外典。不復
        <lb ed="X" n="0394c18"/>下人。入<placeName key="CN0330602Z21AA">越</placeName>見師。茫然如有失。力言於王。邀公游<placeName key="CN0110102Z07AA">燕都</placeName>。
        <lb ed="X" n="0394c19"/>將振拔之。過<placeName key="CN0330502Z10AA">吳</placeName>。辭以疾而還。持律甚嚴。不敢違越。撫
        <lb ed="X" n="0394c20"/>世酬物。終始如一。不以久近為礙。而散其誠。逮革代
        <lb ed="X" n="0394c21"/>之後。囊無一錢。唯存書史五千卷。盡散其徒之能文
        <lb ed="X" n="0394c22"/>者。著述頗多。未脫稿。輒為人持去。其外集曰天柱稿。
        <lb ed="X" n="0394c23"/>錄師自製詩文。曰寶林編。額聚古今人。為寺所作者
        <lb ed="X" n="0394c24"/>也。嗚呼。賢首之宗。不振久矣。凜乎若九鼎一絲之懸。
        <lb ed="X" n="0395a01"/>師獨能撐支震耀。使孤宗。植立于十餘傳之後。凡五
        <lb ed="X" n="0395a02"/>十年。非賢者。其能致是乎。</p>
</div>
