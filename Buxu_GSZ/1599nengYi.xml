<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0396b15nengYi">
    <head><lb ed="X" n="0396b15"/>　　　　能義傳</head>
    <p><anchor n="X.77.1524.0396b16"/><lb ed="X" n="0396b16"/>能義。字無言。別號損菴。四明象山高氏子。頴悟聰敏。
        <lb ed="X" n="0396b17"/>年十三出家智門寺。精行業。稍長。見復原報公於徑
        <lb ed="X" n="0396b18"/>山。公默識之。授以楞嚴。講誦通貫。旋主藏于雪竇。恍
        <lb ed="X" n="0396b19"/>然有得。作偈。有掃空文字五千卷。流出胸襟一葢天。
        <lb ed="X" n="0396b20"/>復原深嘉許之。洪武中。住餘杭普寧。巋剎竿而皈。四
        <lb ed="X" n="0396b21"/>眾久而退席。隱居徑山之蒙堂。永樂丙戌。　太宗皇
        <lb ed="X" n="0396b22"/>帝。命僧錄司。遴選精通楞嚴經旨者。以師應　詔。師
        <lb ed="X" n="0396b23"/>為說以進。　上覽之。心甚契合。乙未。纂修永樂大典。
        <lb ed="X" n="0396b24"/>命師總釋典之綱。極承　眷顧。既而靈谷定巖戒公。
        <lb ed="X" n="0396c01"/>延師為上座。模範後學。定巖示寂。靈谷席虗。　仁宗
        <lb ed="X" n="0396c02"/>皇帝在青宮。儗師補其處。令入朝。　上見師道容。喜
        <lb ed="X" n="0396c03"/>甚。除僧錄左覺義。賜錦衣一襲貉裘煖帽靴襪。并鈔
        <lb ed="X" n="0396c04"/>二百錠。遣中官送回南京。於鍾山第一禪林。舉唱宗
        <lb ed="X" n="0396c05"/>乘。緇素悅服。未幾復入朝。陞左講經。寓慶壽寺疾作。
        <lb ed="X" n="0396c06"/>上聞賜醫藥。中使相望于道。集眾說偈曰。已住閻浮
        <lb ed="X" n="0396c07"/>七十年。　皇恩如海浩無邊。如今撒手西歸也。萬里
        <lb ed="X" n="0396c08"/>無雲月正圓。擲筆而逝。　上覧偈為之感歎。　賜諭
        <lb ed="X" n="0396c09"/>祭。命工部作龕。茶毗于平則門外。上有五色雲現。拾
        <lb ed="X" n="0396c10"/>骨得舍利數十顆。弟子請回鍾山。　仁宗踐位。復遣
        <lb ed="X" n="0396c11"/>祭命。以靈骨舍利歸徑山。建塔於寂炤祖壠之傍。師
        <lb ed="X" n="0396c12"/>梵貌清整。人見而意消。善韻語。應制和　御韻。送大
        <lb ed="X" n="0396c13"/>寶法王。有云有時論到無言處。心融神會堯眉開。頗
        <lb ed="X" n="0396c14"/>為人傳誦云。</p>
</div>
