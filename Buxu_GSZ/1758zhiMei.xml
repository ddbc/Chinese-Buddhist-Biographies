<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0459b14zhiMei">
    <head><lb ed="X" n="0459b14"/>　　　　元　至美傳</head>
    <p><anchor n="X.77.1524.0459b15"/><lb ed="X" n="0459b15"/>至美。石湖。其號也。金陵畢氏子。生而頴粹。無經世意。
        <lb ed="X" n="0459b16"/>出家崇目院。宋咸淳間。得度登戒品。脫略世故。銳志
        <lb ed="X" n="0459b17"/>參訪。如玉[澗-日+月]瑩。雲峰高。月坡明。為海內大宗匠。皆預
        <lb ed="X" n="0459b18"/>其席稱上首。日與飽參多士。講磨奮厲於天風寒籟
        <lb ed="X" n="0459b19"/>間。期厭初心乃已。最後見無文傳公於淨慈。傳公力
        <lb ed="X" n="0459b20"/>行古道。典刑具存。龍象交馳。叢林蔚若。師傾心事之。
        <lb ed="X" n="0459b21"/>盡揭源底。至元丁亥。都總統。移文起師。主吳之雙塔。
        <lb ed="X" n="0459b22"/>瓣香為無文供。報所自也。未幾。遷嘉禾之三塔寺。時
        <lb ed="X" n="0459b23"/>三塔久廢。師訓之暇。篤以興廢補敝。植僵起仆為懷。
        <lb ed="X" n="0459b24"/>鼎建養蒙堂。以處方來名勝。土木繁興。中外輪奐。寺
        <lb ed="X" n="0459c01"/>產素痺。增置腴田五百餘畆。以裕齋鉢。立長生庫取
        <lb ed="X" n="0459c02"/>月息。為眾朔望祝聖焚修。資印贖大藏經文。雕補千
        <lb ed="X" n="0459c03"/>佛聖像。寺之闕文。至師大備焉。築室東偏。扁曰幻修。
        <lb ed="X" n="0459c04"/>計若將終焉者。既被旨。住平江之靈巖。又遷鄱陽之
        <lb ed="X" n="0459c05"/>永福。四明之育王。至順辛未。復以杭之淨慈起。所至
        <lb ed="X" n="0459c06"/>孳孳以弘道。建立為己任。弗少懈。一日召徒。訓後事。
        <lb ed="X" n="0459c07"/>囑幻修。更為四禪名實稱者處之。默坐至夜午。泊然
        <lb ed="X" n="0459c08"/>而逝。壽七十有四。議者謂。師操履嚴簡。出處端詳。原
        <lb ed="X" n="0459c09"/>始要終。而無間然。誠實錄也。</p>
</div>
