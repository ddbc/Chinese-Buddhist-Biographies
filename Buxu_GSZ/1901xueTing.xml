<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0513a22xueTing">
    <head><lb ed="X" n="0513a22"/>　　　　元　雪庭裕和尚傳</head>
    <p><anchor n="X.77.1524.0513a23"/><lb ed="X" n="0513a23"/>裕和尚。字好問。人以雪庭稱之。生大原文水張氏。九
        <lb ed="X" n="0513a24"/>歲日誦千言。漸長遭世變。煢絕無依。道逢老比丘。勸
        <lb ed="X" n="0513b01"/>以學佛。曰能誦法華經足矣。師曰。佛法止是乎。老比
        <lb ed="X" n="0513b02"/>丘異之。與偕謁仙巖古佛曰。此龍象種。當為大器。即
        <lb ed="X" n="0513b03"/>為祝染受具。與雙溪廣公同執事。觀方至燕。依萬松
        <lb ed="X" n="0513b04"/>老人最久。聲光鬱然起。學者歸之。世祖居潛邸。命師
        <lb ed="X" n="0513b05"/>入少林作資戒會。尋又被太宗詔住和林。興國辛亥。
        <lb ed="X" n="0513b06"/>憲宗徵至北庭行在所。累月問道。言簡帝心。洎世祖
        <lb ed="X" n="0513b07"/>踐祚。命總教門事。賜號光宗正法。為師建精舍於故
        <lb ed="X" n="0513b08"/>里。曰報恩。給田產。命僧守之。至元八年春。詔。天下釋
        <lb ed="X" n="0513b09"/>子大集於京師。師之眾居三之一。濟濟可觀。上喜甚。
        <lb ed="X" n="0513b10"/>時少林虗席。萬松海雲為之請。上目師曰。師昔主資
        <lb ed="X" n="0513b11"/>戒會。於是有緣。煩領眾一行。屬少林猥燼之餘。師儼
        <lb ed="X" n="0513b12"/>臨之。聞而來者如歸。樂而施者如涌。嵩陽諸剎。金碧
        <lb ed="X" n="0513b13"/>一新。洛陽白馬。經筵不輟。皆師力也。師瞑目燕坐。若
        <lb ed="X" n="0513b14"/>無與焉。師襟度夷坦。風神閒散。說法三十餘年。如鼓
        <lb ed="X" n="0513b15"/>雷霆。揭日月。繼踵前賢。標準後學。綽有古知識之遺
        <lb ed="X" n="0513b16"/>風。涸池出泉。古殿生光。屢致祥瑞。師戒人勿言。以某
        <lb ed="X" n="0513b17"/>時入滅。仁宗履位之初。贈師司空開府儀同三司。追
        <lb ed="X" n="0513b18"/>封晉國公。仍命詞臣。撰文表其塔。下詔曰。皇帝恭惟。
        <lb ed="X" n="0513b19"/>世祖神武不殺。本仁祖義。以一天下。朕欲昭我祖德。
        <lb ed="X" n="0513b20"/>持盈守成。唯爾克紹。乃初祖永孚於仁。以弘濟我兆
        <lb ed="X" n="0513b21"/>民。顧先哲其逝。朕弗克見于茲邈焉。雖去來夢幻無
        <lb ed="X" n="0513b22"/>得而名。而封贈哀榮豈不在我。其尊爾官隆爾爵。以
        <lb ed="X" n="0513b23"/>寄予思。以迪後人。以永譽於萬世。其為時君追慕永
        <lb ed="X" n="0513b24"/>歎之。如此。</p>
</div>
