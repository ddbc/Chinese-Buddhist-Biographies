<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0434c17jingYuan">
    <head><lb ed="X" n="0434c17"/>　　　　元布衲傳</head>
    <p><anchor n="X.77.1524.0434c18"/><lb ed="X" n="0434c18"/>景元。號此庵。永嘉楠溪張氏子。年十八。依靈希拱圓
        <lb ed="X" n="0434c19"/>具。後習台教。棄謁圓悟於鐘阜。因僧讀死心小參語
        <lb ed="X" n="0434c20"/>云。既迷須得個悟。既悟須識悟中迷。迷中悟。迷悟雙
        <lb ed="X" n="0434c21"/>忘却。從無迷悟處。建立一切法。師聞而疑。即趨佛殿。
        <lb ed="X" n="0434c22"/>以手托開門扉。豁然大徹。既而執侍。機辨逸發。圓悟
        <lb ed="X" n="0434c23"/>操蜀音。目為聱頭侍者。遂自題肖像。付之曰。生平只
        <lb ed="X" n="0434c24"/>說聱頭禪。撞著聱頭如銕壁。脫却羅籠截脚跟。大地
        <lb ed="X" n="0435a01"/>撮來墨漆黑。晚年轉復沒刁刀。奮金剛椎碎窠窟。他
        <lb ed="X" n="0435a02"/>時要識圓悟面。一為渠儂併拈出。圓悟歸蜀。師還浙
        <lb ed="X" n="0435a03"/>東。鏟彩埋光。不求聞達。括蒼守耿公延禧。甞問道於
        <lb ed="X" n="0435a04"/>圓悟。因閱其語錄至像贊。得師之為人。乃致開法南
        <lb ed="X" n="0435a05"/>明山。遣使物色。至台之報恩。獲於眾寮。迫其受命。方
        <lb ed="X" n="0435a06"/>丈古公。乃靈源高弟。聞其提唱。亦深駭異。住南明幾
        <lb ed="X" n="0435a07"/>二年。厭迎送。一日示眾。舉感銕面頌畢。師曰。是則是
        <lb ed="X" n="0435a08"/>忒殺露風骨。吾有頌曰休休休。夕陽西去水東流。唯
        <lb ed="X" n="0435a09"/>有仰高雲勢遠。摶風九萬過南州。將化。召應庵華
        <lb ed="X" n="0435a10"/>　與訣示訓。如常時。俄握拳而逝。茶毗。得五色舍利。齒
        <lb ed="X" n="0435a11"/>舌右拳無少損。塔於劉阮洞前。年五十三。</p>
</div>
