<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0508b03shanXin">
    <head><lb ed="X" n="0508b03"/>　　　　善信．大雲傳</head>
    <p><anchor n="X.77.1524.0508b04"/><lb ed="X" n="0508b04"/>善信。字無疑。蘇州嘉定吳氏子也。年二十九。削染為
        <lb ed="X" n="0508b05"/>僧。不識一字。惟事禪那入玄墓。參萬峰和尚。忽有得。
        <lb ed="X" n="0508b06"/>謂眾曰。我自出家以來。脇不至席。今日始了當矣。未
        <lb ed="X" n="0508b07"/>幾。示微疾。索浴入龕。畢於彈指間。歘然火起。自焚其
        <lb ed="X" n="0508b08"/>身。是蓋得道急於入滅者也。或贊之以偈曰。一念纔
        <lb ed="X" n="0508b09"/>空萬境忘。更無餘事可商量。翻身永入火光定。驚倒
        <lb ed="X" n="0508b10"/>靈山老藥王。出輪迴又入輪迴。究竟何曾有去來。昨
        <lb ed="X" n="0508b11"/>夜冰河中發[舀*炎]。虗空燒作一堆灰。</p><p>
        <lb ed="X" n="0508b12"/>大雲。襄陽人。初為北京吉祥寺僧。大極之弟。性敏重。
        <lb ed="X" n="0508b13"/>通內外學。戒律清苦。嘉靖中。住廣德寺。律身事眾。人
        <lb ed="X" n="0508b14"/>無間然。偶二僧相閧不已。雲作齋。為之釋憤。因謂曰。
        <lb ed="X" n="0508b15"/>昔吾兄大極在京中。一日試合掌。自誦云。願生西方
        <lb ed="X" n="0508b16"/>淨土中。九品蓮花為父母。即坐化。我今為汝解紛。亦
        <lb ed="X" n="0508b17"/>當學吾兄自便耳。因趺坐合掌。誦前二句。言訖化去。</p>
</div>
