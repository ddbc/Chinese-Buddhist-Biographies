<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0480c11benLai">
    <head><lb ed="X" n="0480c11"/>　　　　西竺來禪師傳</head>
    <p><anchor n="X.77.1524.0480c12"/><lb ed="X" n="0480c12"/>本來禪師。西竺其號也。生撫州崇仁裴氏。七歲出俗
        <lb ed="X" n="0480c13"/>十三謁一峰寧公。付以禪觀之法。甞一定七日。偶聞
        <lb ed="X" n="0480c14"/>人讀清淨經。豁然有省。頌云。幾年外走喪真魂。今日
        <lb ed="X" n="0480c15"/>相逢逈不同。身伴金毛石獅子。回頭吞却鐵崑崙。似
        <lb ed="X" n="0480c16"/>一峰。峰用本色鉗鎚。痛與錐劄。示以偈曰。青山疊疊
        <lb ed="X" n="0480c17"/>雨濛濛。獅子金毛撥不通。我也自知時未至。十回放
        <lb ed="X" n="0480c18"/>箭九回空。項峰示寂。師於定中。與峰相見。作轉語數
        <lb ed="X" n="0480c19"/>十。打破水碗。遂出定而垂淚噓歎。因往金山。見慈舟
        <lb ed="X" n="0480c20"/>濟禪師。方得決了。遂嗣焉。舟以深居巖穴。為囑師奉
        <lb ed="X" n="0480c21"/>以周旋越後。　寧藩。聞師道邁。以禮三請。師不赴。且
        <lb ed="X" n="0480c22"/>欲深隱。　寧藩恐竟失師。因進書問道要。師拈方便
        <lb ed="X" n="0480c23"/>語示之。　藩信受。奉八字師號。以尊顯之。從茲道譽
        <lb ed="X" n="0480c24"/>徧寰區矣。乃走盱江黎川。隱壽昌禪院。學者踵集。復
        <lb ed="X" n="0481a01"/>入閩之杉關。趨赴有加。葢以雷聲雖遠。聞者自震。雖
        <lb ed="X" n="0481a02"/>欲痛晦埋踪。不可得也。眾至無所容。主事措置土木。
        <lb ed="X" n="0481a03"/>工甫畢。師焚香趺坐。索筆書偈云。這个老乞兒。教化
        <lb ed="X" n="0481a04"/>何時了。顛顛倒倒任隨流。是聖是凡人不曉。咄來來
        <lb ed="X" n="0481a05"/>來去去去。海湛空澄。風清月皎。擲筆泊然就逝。閱世
        <lb ed="X" n="0481a06"/>六十八。僧臘五十五。時永樂壬寅十月八日也。</p>
</div>
