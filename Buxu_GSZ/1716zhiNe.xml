<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0444a04zhiNe">
    <head><lb ed="X" n="0444a04"/>　　　　妙空智訥禪師傳</head>
    <p><anchor n="X.77.1524.0444a05"/><lb ed="X" n="0444a05"/>智訥。姓夏氏。秀之崇德人。母。夢一婦人著黃衣。寘一
        <lb ed="X" n="0444a06"/>兒盆中。舉而授之。因娠。生而頴秀。甫四歲。事其兄慈
        <lb ed="X" n="0444a07"/>相上人道孜。十四得度。器質不凡。追營香火。練習戒
        <lb ed="X" n="0444a08"/>律。已如成人。久之悟。歎曰。吾修無上道。而求之文句
        <lb ed="X" n="0444a09"/>中。是刻舟也。即舍去。學禪於桐川之天寧。一日度磵。
        <lb ed="X" n="0444a10"/>有文書出流水中。攬取視之。乃心經也。讀之。五蘊皆
        <lb ed="X" n="0444a11"/>空。恍然若有契于心者。走姑蘇瑞光。見淨照信公。公
        <lb ed="X" n="0444a12"/>一見喜曰。宿世沙門也。未幾。淨炤徙住真州長蘆。會
        <lb ed="X" n="0444a13"/>學去來。率數百人。師學成行尊。齒其高第。淮人敬愛
        <lb ed="X" n="0444a14"/>之曰。有如訥公。而不坐道場。可乎。延住天寧禪寺。賜
        <lb ed="X" n="0444a15"/>妙空大師。儀真當二江三吳舟車之會。檀施大集。鼎
        <lb ed="X" n="0444a16"/>新一剎。幾至萬礎。建炎初。住靈隱。慈聖獻皇后。車駕
        <lb ed="X" n="0444a17"/>臨幸。詔師升坐說法。賜號佛海。明年。金人陷錢塘。師
        <lb ed="X" n="0444a18"/>被執。大酋解師縛。置一榻尊事之。比去。飭十騎送還。
        <lb ed="X" n="0444a19"/>咸安王韓世忠。表請平江靈巖。為功德院薦先福。命
        <lb ed="X" n="0444a20"/>師主之。已去復留。凡五更住持。前後二十餘年。最後
        <lb ed="X" n="0444a21"/>被詔住徑山。紹興二十七年。師持鉢詣秀州華亭。縣
        <lb ed="X" n="0444a22"/>人朱飛卿者。聞師名。具蒲饌卜日。馳書以請。師以十
        <lb ed="X" n="0444a23"/>一月二十六日。至其家。據坐說法。緇素咸會。有僧出
        <lb ed="X" n="0444a24"/>膜拜。問生死根本。師酬對語未卒。舉拂扣床。一擊而
        <lb ed="X" n="0444b01"/>逝。道俗奔赴。空巷相登。贊歎作禮。如佛滅度。其徒具
        <lb ed="X" n="0444b02"/>舟載歸山中。則已有治命矣。七日而斂。舉體如生。葬
        <lb ed="X" n="0444b03"/>於寺之白雲菴。壽八十。僧臘六十七。師儀狀奇龐。容
        <lb ed="X" n="0444b04"/>止端默。雖行出世間法。而以營塔廟修齋供作佛事。
        <lb ed="X" n="0444b05"/>金帛之施。歲一出之。槖中無[酉-二+干]蓄。在儀真時。州民王
        <lb ed="X" n="0444b06"/>氏婦病沒。後配孟氏又病。一日其姑誦經佛室中。聞
        <lb ed="X" n="0444b07"/>扣壁聲。問之。曰王氏也。我有遺槖簪珥之屬。盡歸孟
        <lb ed="X" n="0444b08"/>氏。可斥賣一二。請天寧訥公說法。使我解脫。舍汝家
        <lb ed="X" n="0444b09"/>而去。孟氏亦復無恙。家人即日馳告師。師至王氏。憑
        <lb ed="X" n="0444b10"/>附一女子立師側。說法竟。懽踴躍跪謝。後數日。現夢
        <lb ed="X" n="0444b11"/>曰。我已則受後身矣。而孟氏病良已徐。師書其事為
        <lb ed="X" n="0444b12"/>記。在靈巖時。平江大姓胡氏。設大齋。耆宿皆會。前一
        <lb ed="X" n="0444b13"/>夕。夢人告曰。詰朝。有騎赤馬衣黃褐而至者。辟支佛
        <lb ed="X" n="0444b14"/>也。黎明物色求之。而師裘馬如夢。胡氏舉室迎拜。一
        <lb ed="X" n="0444b15"/>坐盡驚。靈岩寺。據絕頂。而井飲不給。葢數百年矣。師
        <lb ed="X" n="0444b16"/>擇地庀工。伐石鑿井。出泉清甘。人不病汲。今號佛海
        <lb ed="X" n="0444b17"/>泉云。儀真天寧僧伽一塔。高數百尺。并大輪藏壯麗。
        <lb ed="X" n="0444b18"/>甲于淮海。皆師所為。孫尚書覿。過而歎曰。公材智不
        <lb ed="X" n="0444b19"/>下澄。觀時方多故。而隱於浮屠中。可惜也。其後五住
        <lb ed="X" n="0444b20"/>靈巖。築一室于方丈西偏。孫登訪。題曰五至。留詩而
        <lb ed="X" n="0444b21"/>別。暨師沒。復銘其塔。致哀慕焉。</p>
</div>
