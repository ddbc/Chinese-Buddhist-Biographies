<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0478a08keShou">
    <head><lb ed="X" n="0478a08"/>　　　　<persName key="A015572">無旨授</persName>公傳</head>
    <p><anchor n="X.77.1524.0478a09"/><lb ed="X" n="0478a09"/><persName key="A015572">可授</persName>。字<persName key="A015572">無旨</persName>。一號<persName key="A015572">休菴</persName>。台<placeName key="CN0331082Z07AA">臨海</placeName>李氏子。初教而後禪。
        <lb ed="X" n="0478a10"/>親見<persName key="unknown">獨孤明</persName>公。為<persName key="A001099">虎巖伏</persName>老嫡孫。出世。凡四坐道場。
        <lb ed="X" n="0478a11"/>皆不出乎<placeName key="CN0331082Z06AA">台</placeName>境。諸方將倚之以為重。競來敷致。師漠
        <lb ed="X" n="0478a12"/>然若不聞。作<placeName key="unknown">休菴</placeName>于西塢。日修<placeName key="XZ0000033A01AA">淨土</placeName>法門念佛三昧。
        <lb ed="X" n="0478a13"/>且曰。此即禪定之功也。惡可強分同異哉。　國朝<date from-iso="1373-02-01" to-iso="1374-02-19" key="j22225702222953">洪<lb ed="X" n="0478a14"/>武六年</date>。杭<placeName key="CN0330106T09AA">中天竺</placeName>。以府侯之命起師。師勉應之。行至
        <lb ed="X" n="0478a15"/><placeName key="CN0300000R01AA">錢塘江</placeName>濵。<placeName key="CN0330106T54AA">淨慈</placeName>諸勤舊。相與謀曰。此大善知識。胡可
        <lb ed="X" n="0478a16"/>失也。帥眾邀于道。擁居其位。師屢却之不聽。色頹然
        <lb ed="X" n="0478a17"/>不怡。時當歲儉。問道者如雲。糗糧方患不繼。而施者
        <lb ed="X" n="0478a18"/>踵至。居二載。而退歸<placeName key="unknown">臥竹院</placeName>。忽示微疾。端坐西向。召
        <lb ed="X" n="0478a19"/>左右謂曰。吾將逝矣。或請偈。曰。吾宗本無言說。乃合
        <lb ed="X" n="0478a20"/>爪連稱佛號。至聲漸微而寂。閱世六十九。僧臘五十。
        <lb ed="X" n="0478a21"/>龕留七日。顏貌不變。闍維。齒牙貫珠不壞。舍利光色
        <lb ed="X" n="0478a22"/>晶瑩如金銀水精者。徧滿於地。塔而藏焉。師儀觀雄
        <lb ed="X" n="0478a23"/>碩。識見敻卓。其於榮名利養。視之如無物。出專法席。
        <lb ed="X" n="0478a24"/>皆迫於不得已。會　朝廷。設善世院。總統天下釋教
        <lb ed="X" n="0478b01"/>事。或勸師求檄以主名山。師笑而不答。然其所蒞之
        <lb ed="X" n="0478b02"/>處。不以恬退而不加之意。必革其敝習。新其規制。使
        <lb ed="X" n="0478b03"/>可貽于悠久。五會語。多肆口而說。曾不經思。平居遇
        <lb ed="X" n="0478b04"/>物成味。率出人意表。戒其徒勿以示人。至於尊賢尚
        <lb ed="X" n="0478b05"/>德。推己及物。有非人之所及。誠末世大法幢也。</p>
</div>
