<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0524c04faCi">
    <head><lb ed="X" n="0524c04"/>　　　　宋　<persName key="A014841">法慈</persName></head>
    <p><anchor n="X.77.1524.0524c05"/><lb ed="X" n="0524c05"/><persName key="A014841">法慈</persName>。上虞<placeName key="unknown">長慶寺</placeName>大德也。平日深居簡出。洒掃一室。
        <lb ed="X" n="0524c06"/>宴坐其中。庭具花竹泉石有幽意。士大夫多往游焉。
        <lb ed="X" n="0524c07"/><persName key="A014841">慈</persName>頗能棋。又善譚論名理。焚香瀹茗。延納無倦。<date from-iso="1201-02-12" to-iso="1202-02-01" key="j21597592160113">嘉泰<lb ed="X" n="0524c08"/>初</date>。忽謝客閉門。雖年高而神觀精爽。略無他故。人初
        <lb ed="X" n="0524c09"/>不以為異。會其童行辭往行在所。請給僧牒。<persName key="A014841">慈</persName>語之
        <lb ed="X" n="0524c10"/>曰。汝去宜速回。久之無耗日以為問。既還。<persName key="A014841">慈</persName>喜曰。得
        <lb ed="X" n="0524c11"/>汝歸甚好。時方盛暑。即令左右具湯沐。澡畢易潔衣
        <lb ed="X" n="0524c12"/>端坐。將瞑目就寂。其徒亟呼之云。和尚幸自得恁好。
        <lb ed="X" n="0524c13"/>何不留一頌示後。曰。汝不早道。我今寫不得也。汝代
        <lb ed="X" n="0524c14"/>筆則可。乃云。無始劫來不曾生。今日當場又誰滅。又
        <lb ed="X" n="0524c15"/>誰滅。萬里炎天覔點雪。語僅脫口。而逝。</p>
</div>
