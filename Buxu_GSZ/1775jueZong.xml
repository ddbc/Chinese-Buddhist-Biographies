<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0466c21jueZong">
    <head><lb ed="X" n="0466c21"/>　　　　覺宗傳</head>
    <p><anchor n="X.77.1524.0466c22"/><lb ed="X" n="0466c22"/>覺宗。字道玄。別號松溪。扶風南氏子。世業儒。母陳氏。
        <lb ed="X" n="0466c23"/>奉佛彌謹。每歲首。甞過法門寺飯僧。一日晝寢。夢法
        <lb ed="X" n="0466c24"/>門坦公。授己玉像。高僅寸許。己接而吞之。遂娠。陳氏
        <lb ed="X" n="0467a01"/>告其夫。夫遣人過寺候之。坦公適其日化去。因相誓
        <lb ed="X" n="0467a02"/>曰。若得一子。必令出家事佛。誕之日。室有光。空鳴梵
        <lb ed="X" n="0467a03"/>音。聞者驚異。既成童。絕葷茹。無戲弄。喜於靜處跏趺。
        <lb ed="X" n="0467a04"/>父母以師不忘宿因。將行其誓。會蒙古兵入境。父子
        <lb ed="X" n="0467a05"/>不能相保。師被執入武川。給侍軍主太傅公淳。謹異
        <lb ed="X" n="0467a06"/>他侍。太傅公奇之。許令出家。乃詣媯川青山寺林法
        <lb ed="X" n="0467a07"/>師處剃度。因泣下曰。吾父母安在。兒今已出家矣。不
        <lb ed="X" n="0467a08"/>三年通諸經。從武川英公。聽華嚴疏。五年揭其底蘊。
        <lb ed="X" n="0467a09"/>游神華藏海中。縱橫得妙。座下龍象。無出師右者。繇
        <lb ed="X" n="0467a10"/>是。名稱遠聞。自以說食不可期飽。走見聖因。聖因老
        <lb ed="X" n="0467a11"/>禪匠也。問曰。聞子情華嚴。何不開講度生。來此何為。
        <lb ed="X" n="0467a12"/>師曰。生死事大。因曰。自從識得曹溪路。了知生死不
        <lb ed="X" n="0467a13"/>相關。子如何會。師儗議。因喝之。師出。因召云。上座。師
        <lb ed="X" n="0467a14"/>回首。因曰。分明認取。師領其旨。次日上方丈曰。昨日
        <lb ed="X" n="0467a15"/>蒙和尚一喝。某甲有箇見處。因曰。試舉看。師拂袖便
        <lb ed="X" n="0467a16"/>出。因笑而可之。憲宗元年。礬山令。遺書聖因。求主靈
        <lb ed="X" n="0467a17"/>山法席者。因曰。無如覺宗。遂以師應命。行之以偈曰。
        <lb ed="X" n="0467a18"/>十載志如鐵。玄關皆透徹。跳出荊棘林。踏破澄潭月。
        <lb ed="X" n="0467a19"/>好向孤峰頂上行。靈光獨耀無時節。師升堂說法。十
        <lb ed="X" n="0467a20"/>餘年間。眾至數千。增飾佛宇。金碧之輝。炤映泉石。叢
        <lb ed="X" n="0467a21"/>林所宜有。無不畢備。靈山復大振。與諸鉅剎齒。至元
        <lb ed="X" n="0467a22"/>四年。潭柘龍泉住持文公。退隱西堂。師補其處。法席
        <lb ed="X" n="0467a23"/>視靈山為尤盛。師道貌修整。臨眾儼然。人望之生畏
        <lb ed="X" n="0467a24"/>敬心。然門庭孤峻。不以一言之合。一機之契。便爾許
        <lb ed="X" n="0467b01"/>可。必潛觀嘿審。了然無疑於心。然後首一肯。故衲子
        <lb ed="X" n="0467b02"/>望崖而退者居多。以至元某年。坐蛻。塔于潭柘。</p>
</div>
