<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0403c16xianZi">
    <head><lb ed="X" n="0403c16"/>　　　　蜆子和尚傳</head>
    <p><anchor n="X.77.1524.0403c17"/><lb ed="X" n="0403c17"/>蜆子和尚。不知何許人也。事跡頗異。居無定所。自印
        <lb ed="X" n="0403c18"/>心於洞山。混俗閩川。不畜道具。不循律儀。冬夏唯披
        <lb ed="X" n="0403c19"/>一衲。逐日沿江岸。採掇鰕蜆。以充其腹。暮即宿東山
        <lb ed="X" n="0403c20"/>白馬廟紙錢中。居民目為蜆子和尚。華嚴靜禪師聞
        <lb ed="X" n="0403c21"/>之。欲決真假。先潛入紙錢中。深夜師歸。嚴把住曰。如
        <lb ed="X" n="0403c22"/>何是祖師西來意。師遽答曰。神前酒臺盤。嚴放手曰。
        <lb ed="X" n="0403c23"/>不虗。與我同根生。嚴後赴莊宗詔。入長安。師亦先至。
        <lb ed="X" n="0403c24"/>每日歌唱自拍。或乃佯狂。泥雪去來。俱無踪跡。後不
        <lb ed="X" n="0404a01"/>知所終。靜。出洞山。故曰同根生耳。</p>
</div>
