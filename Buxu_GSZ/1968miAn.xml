<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0533b20miAn">
    <head><lb ed="X" n="0533b20"/>　　　　<persName key="A000342">如[氶/巴]</persName>傳</head>
    <p><anchor n="X.77.1524.0533b21"/><lb ed="X" n="0533b21"/><persName key="A000342">如[氶/巴]</persName>。號<persName key="A000342">蔤菴</persName>。<placeName key="CN0330402Z05AA">嘉禾</placeName>姜氏子。母<persName key="unknown">殷氏</persName>。感吉夢而娠。師生
        <lb ed="X" n="0533b22"/>而秀異。不樂處俗。依<placeName key="CN0330402T07AA">真如</placeName><persName key="unknown">衡宗繼</persName>公為師。繼。故義苑
        <lb ed="X" n="0533b23"/>白眉。師深造堂奧。徐知文字非究竟法。以<date from-iso="1450-01-23" to-iso="1451-02-10" key="j22506842251067">景泰庚午</date>。
        <lb ed="X" n="0533b24"/>至<placeName key="CN0330110Z14AA">杭</placeName>。參<persName key="A001245">空谷隆</persName>公於<placeName key="unknown">修吉山</placeName>。問露柱因緣。<persName key="A001245">谷</persName>良久曰。
        <lb ed="X" n="0533c01"/>此是說不得底自會去。久之。<persName key="A001245">谷</persName>亡。自惟失怙。始專心
        <lb ed="X" n="0533c02"/><placeName key="XZ0000033A01AA">淨土</placeName>法門。自利利人。一歸乎是。以至勸人念佛。數以
        <lb ed="X" n="0533c03"/>米一粒一聲。積二百斛。炊飯以供眾。散施佛圖若干
        <lb ed="X" n="0533c04"/>萬。如此多歷年所。師甞以五燈會元。篇帙浩重。未攝
        <lb ed="X" n="0533c05"/>略機。遂銳意抄簡。以為務使攬要知歸。不在繁文也。
        <lb ed="X" n="0533c06"/>書成。目曰禪宗正脉。學者便之。閱覧之次。至<persName key="A008503">杜鴻漸</persName>
        <lb ed="X" n="0533c07"/>謁<persName key="A019980">無住</persName>禪師庭樹鵶鳴處。似有省。曰果然是說不得
        <lb ed="X" n="0533c08"/>底。師素有琢磨靜行。無浮濫之習。雖年老而進道益
        <lb ed="X" n="0533c09"/>力。不以略有所見。便自休歇。道無盡。吾不可有盡求
        <lb ed="X" n="0533c10"/>也。晚年罄衣鉢。刻緇門警訓。與年相若者共之。意可
        <lb ed="X" n="0533c11"/>見矣。後終於本山。</p>
</div>
