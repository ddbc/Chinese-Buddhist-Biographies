<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0501a24tongHui">
    <head><lb ed="X" n="0501a24"/>　　　　通慧傳</head>
    <p><anchor n="X.77.1524.0501b01"/><lb ed="X" n="0501b01"/>通慧。汴人。姓張氏。俗名文。祝髮隷白雲寺。寺主命掌
        <lb ed="X" n="0501b02"/>廁。廁有盥盆。有市鮮者。沃於盆。慧怒偶擊之。仆地死。
        <lb ed="X" n="0501b03"/>懼奔華州總持寺。久之。為寺長老。德行有聲。忽曰。三
        <lb ed="X" n="0501b04"/>十年前。一段公案。今日當了。眾問其故。曰。日午自見。
        <lb ed="X" n="0501b05"/>遂趺坐以待。時張魏公浚。提兵至關中。一卒持弓矢
        <lb ed="X" n="0501b06"/>入法堂。睜目視慧。將射之。慧笑曰。老僧相候久矣。卒
        <lb ed="X" n="0501b07"/>曰。一見即欲相害。不知何讐。慧語以故。卒悟曰。冤冤
        <lb ed="X" n="0501b08"/>相報何時了。劫劫相纏豈偶然。不若與師俱解釋。如
        <lb ed="X" n="0501b09"/>今立地往西天視之。已立化矣。慧即索筆。書偈云。三
        <lb ed="X" n="0501b10"/>十年前飄蕩。作下這般模樣。誰知今日相逢。了却向
        <lb ed="X" n="0501b11"/>時魔障。書畢。泊然而化。</p>
</div>
