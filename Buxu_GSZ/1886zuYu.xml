<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0508a06zuYu">
    <head><lb ed="X" n="0508a06"/>　　　　明　<persName key="A015715">祖遇</persName>傳</head>
    <p><anchor n="X.77.1524.0508a07"/><lb ed="X" n="0508a07"/><persName key="A015715">祖遇</persName>。不知何許人。自稱<persName key="unknown">慈海舟</persName>之徒。自<placeName key="CN0320105Z10AA">金陵</placeName>來<placeName key="CN0420525Z15AA">遠安</placeName>。
        <lb ed="X" n="0508a08"/>縛禪於<placeName key="unknown">法琳洞</placeName>。跏趺而坐。足跡未甞及山下。又服水
        <lb ed="X" n="0508a09"/>齋。不粒食惟飲水。如此者四十九日。每歲率以為甞。
        <lb ed="X" n="0508a10"/><date from-iso="1479-02-01" to-iso="1480-02-19" key="j22612852261668">成化十五年</date>。提學副使<persName key="unknown">薛綱</persName>。督學至<placeName key="CN0420525Z15AA">遠安</placeName>。至洞見<persName key="A015715">遇</persName>
        <lb ed="X" n="0508a11"/>癯瘦若有病者。因謂之曰。巖岡僻寂。非人所居。何乃
        <lb ed="X" n="0508a12"/>自苦如此。<persName key="A015715">遇</persName>曰。不如此不能成正覺。又問曰。人七日
        <lb ed="X" n="0508a13"/>不食則死。聞汝水齋四十九日。何術致然耶。遇曰。吾
        <lb ed="X" n="0508a14"/>知傳吾師之教。無他術也。但先三五日。為饑火所燒。
        <lb ed="X" n="0508a15"/>體熱而倦。力不能支。越六七日之後。飲水透徹。覺清
        <lb ed="X" n="0508a16"/>爽如甞。薛歎慕而去。<date from-iso="1482-01-28" to-iso="1483-02-15" key="j22623772262760">十八年</date>。薛再過洞。<persName key="A015715">遇</persName>尚無恙。見
        <lb ed="X" n="0508a17"/>菴之西檻。為巖之墜石所毀。去禪所僅丈許。薛詰之
        <lb ed="X" n="0508a18"/>曰。汝能先知巖石之墜。而不懼乎。曰。不知也。薛曰。石
        <lb ed="X" n="0508a19"/>無慧眼。汝非金身。若一夕再墜。汝其虀粉矣乎。聖賢
        <lb ed="X" n="0508a20"/>有戒知命者。不立乎巖牆之下。汝宜識之慎之。<persName key="A015715">遇</persName>微
        <lb ed="X" n="0508a21"/>笑而不答。至<date when-iso="1484-06-04" key="j22632352263235">二十年五月初二</date>夜半。雷雨大作。巖石
        <lb ed="X" n="0508a22"/>亂墜。其聲動地。<persName key="A015715">遇</persName>壓焉遂寂。年纔四十。其立志之堅。
        <lb ed="X" n="0508a23"/>至死不變如此。</p><p>
            <lb ed="X" n="0508a24"/>　<persName key="A000658">明河</persName>曰。無論世出世法。辦志如此。何事不辦。死生
        <lb ed="X" n="0508b01"/>　浮幻。有道者。視之如戲。處之若無。薛告語諄諄。何
            <lb ed="X" n="0508b02"/>　異對醒人說夢。宜乎。<persName key="A015715">遇</persName>笑而不答也。</p>
</div>
