<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0508a06zuYu">
    <head><lb ed="X" n="0508a06"/>　　　　明　祖遇傳</head>
    <p><anchor n="X.77.1524.0508a07"/><lb ed="X" n="0508a07"/>祖遇。不知何許人。自稱慈海舟之徒。自金陵來遠安。
        <lb ed="X" n="0508a08"/>縛禪於法琳洞。跏趺而坐。足跡未甞及山下。又服水
        <lb ed="X" n="0508a09"/>齋。不粒食惟飲水。如此者四十九日。每歲率以為甞。
        <lb ed="X" n="0508a10"/>成化十五年。提學副使薛綱。督學至遠安。至洞見遇
        <lb ed="X" n="0508a11"/>癯瘦若有病者。因謂之曰。巖岡僻寂。非人所居。何乃
        <lb ed="X" n="0508a12"/>自苦如此。遇曰。不如此不能成正覺。又問曰。人七日
        <lb ed="X" n="0508a13"/>不食則死。聞汝水齋四十九日。何術致然耶。遇曰。吾
        <lb ed="X" n="0508a14"/>知傳吾師之教。無他術也。但先三五日。為饑火所燒。
        <lb ed="X" n="0508a15"/>體熱而倦。力不能支。越六七日之後。飲水透徹。覺清
        <lb ed="X" n="0508a16"/>爽如甞。薛歎慕而去。十八年。薛再過洞。遇尚無恙。見
        <lb ed="X" n="0508a17"/>菴之西檻。為巖之墜石所毀。去禪所僅丈許。薛詰之
        <lb ed="X" n="0508a18"/>曰。汝能先知巖石之墜。而不懼乎。曰。不知也。薛曰。石
        <lb ed="X" n="0508a19"/>無慧眼。汝非金身。若一夕再墜。汝其虀粉矣乎。聖賢
        <lb ed="X" n="0508a20"/>有戒知命者。不立乎巖牆之下。汝宜識之慎之。遇微
        <lb ed="X" n="0508a21"/>笑而不答。至二十年五月初二夜半。雷雨大作。巖石
        <lb ed="X" n="0508a22"/>亂墜。其聲動地。遇壓焉遂寂。年纔四十。其立志之堅。
        <lb ed="X" n="0508a23"/>至死不變如此。</p><p>
        <lb ed="X" n="0508a24"/>　明河曰。無論世出世法。辦志如此。何事不辦。死生
        <lb ed="X" n="0508b01"/>　浮幻。有道者。視之如戲。處之若無。薛告語諄諄。何
        <lb ed="X" n="0508b02"/>　異對醒人說夢。宜乎。遇笑而不答也。</p>
</div>
