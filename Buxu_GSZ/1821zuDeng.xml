<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0486a02zuDeng">
    <head><lb ed="X" n="0486a02"/>　　　　無盡燈禪師傳</head>
    <p><anchor n="X.77.1524.0486a03"/><lb ed="X" n="0486a03"/>祖燈。無盡其字也。族王氏。四明人。父好謙。甞寫華嚴
        <lb ed="X" n="0486a04"/>經。五色舍利。見於筆端。師年方幼。歎曰。般若之驗。一
        <lb ed="X" n="0486a05"/>至於斯邪。即求出家。依郡之天寧東白明公。秉戒於
        <lb ed="X" n="0486a06"/>開元奎律師。已而日溪泳公。來代明公說法。命掌綱
        <lb ed="X" n="0486a07"/>維司藏鑰。日溪升堂。師出問曰。生死事大。無常迅速。
        <lb ed="X" n="0486a08"/>乞賜指示。溪曰。十二時中。密密參究。忽然觸著。却來
        <lb ed="X" n="0486a09"/>再問。師抗聲曰。無常迅速。生死事大。語未終。溪便喝。
        <lb ed="X" n="0486a10"/>師遽禮拜。溪曰。見何道理。便爾作禮。師曰。開口即錯。
        <lb ed="X" n="0486a11"/>溪領之。服勤數載。復出參名德。以驗其所證。時中峰
        <lb ed="X" n="0486a12"/>本公在天目。方山瑤公居淨慈。無見覩公住華頂。斗
        <lb ed="X" n="0486a13"/>巖芳公主景星。師皆與之辨。詰其所印。葢不異日溪
        <lb ed="X" n="0486a14"/>云。師得道已。思韜晦而護持之。乃入天台上雲峰。縛
        <lb ed="X" n="0486a15"/>草為廬。宴坐其間。虎狼蛇豕。交跡於戶外。師攝伏之。
        <lb ed="X" n="0486a16"/>不能加害。日與其徒修苦行。以自給。冬一裘。夏一葛。
        <lb ed="X" n="0486a17"/>朝夕飯一盂。影不出山者。逾五十春秋。人多化之。有
        <lb ed="X" n="0486a18"/>以土田為布施者。師辭曰。先佛以乞食為事。吾焉用
        <lb ed="X" n="0486a19"/>此為。然天性尤孝謹。迎母童氏養山中。年九十四而
        <lb ed="X" n="0486a20"/>終。眾以非沙門行讓之。師曰。世尊尚升忉利天。為母
        <lb ed="X" n="0486a21"/>說經。我何人。斯敢忘所自哉　洪武己酉春。示微疾。
        <lb ed="X" n="0486a22"/>二月八日夜將半。顧左右曰。天向明乎。對曰未也。或
        <lb ed="X" n="0486a23"/>曰。和尚正當此際何如。師破顏微笑曰。昔古德坐疾。
        <lb ed="X" n="0486a24"/>有問者云。還有不病者乎。古德云有。又問云。何物是
        <lb ed="X" n="0486b01"/>不病者。古德云。阿爺阿爺。師舉此良久。又曰。如此喚
        <lb ed="X" n="0486b02"/>做病得否。眾無言。師曰。色身無甞早求證悟。侍者執
        <lb ed="X" n="0486b03"/>紙乞偈。師曰。無偈便不可死耶。乃書曰。生滅與去來。
        <lb ed="X" n="0486b04"/>本是如來藏。拶倒五須彌。廓然無背向。擲筆端坐而
        <lb ed="X" n="0486b05"/>逝。壽七十八。臘五十七。火化。異香襲人。所獲舍利。不
        <lb ed="X" n="0486b06"/>可勝計。塔於峰之左原。大河衛鎮撫林君性宗。甞從
        <lb ed="X" n="0486b07"/>師游。師勉以忠孝。迄能為國宣勞。為時顯人。恐師之
        <lb ed="X" n="0486b08"/>行不白於叢林。請宋太史景濂文。宣師行業。其略云。
        <lb ed="X" n="0486b09"/>嗚呼。若禪師者。可謂能守道而弗遷者矣。古之僧伽。
        <lb ed="X" n="0486b10"/>多寄跡巖穴。友烟霞而侶泉石。至有蹞步不與塵俗
        <lb ed="X" n="0486b11"/>接者。治內之功純。務外之意絕也。風教日偷。學者。始
        <lb ed="X" n="0486b12"/>不知自立。榮名利養之念。日交蝕於心胸。奔競干請。
        <lb ed="X" n="0486b13"/>無所不至。是以來有識者之訕侮。可勝歎哉。禪師一
        <lb ed="X" n="0486b14"/>鉢。自將[竺-二+束]厲學徒於寂寞之濵。雖施者填委。振起頹
        <lb ed="X" n="0486b15"/>廢。重樓傑閣。彈指現前。亦未甞見其有為。震黃鍾於
        <lb ed="X" n="0486b16"/>瓦釜雷鳴之際。翔靈鳳於眾禽紛翥之時。謂為禪師
        <lb ed="X" n="0486b17"/>矯弊之功。非耶。</p>
</div>
