<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0518c20zhiLin">
    <head><lb ed="X" n="0518c20"/>　　　　智林傳</head>
    <p><anchor n="X.77.1524.0518c21"/><lb ed="X" n="0518c21"/>智林。姓阬氏。上世番禺人。既受具。禮慶闍黎為師。傳
        <lb ed="X" n="0518c22"/>秘密教。正勤四十年。不虗一日。仁宗。樂宗佛事。擇開
        <lb ed="X" n="0518c23"/>寶寺西北隅。增葺精舍。袚除淨場。親篆殿額。像設莊
        <lb ed="X" n="0518c24"/>嚴。皆自內出。賜名寶生院。屬師住持。命主教門事。賜
        <lb ed="X" n="0519a01"/>號宣教大師。天下僧籍。為之統首。師於陀羅尼門。受
        <lb ed="X" n="0519a02"/>持精密。國有祈禱。罔不獲應。內繇宮省。以至宗室貴
        <lb ed="X" n="0519a03"/>戚。莫不厚為之禮。道俗傾向。搢紳景重。張文定公安
        <lb ed="X" n="0519a04"/>道。潛心內典。甞從師問梵學。師為啟發隱奧。科指條
        <lb ed="X" n="0519a05"/>暢。張於言下了然。益深敬事。張又問曰。羂索諸部。壇
        <lb ed="X" n="0519a06"/>場軌儀。種種莊嚴。不離世諦。無上正等諸佛心印。其
        <lb ed="X" n="0519a07"/>用如何。師云。壇有多名。空智為上。一念淨圓。同法界
        <lb ed="X" n="0519a08"/>性。住無所住。如空無依。彼誠之至者。猶可以動天地。
        <lb ed="X" n="0519a09"/>而感鬼神。妙湛總持一相三昧。具足神力。豈思議所
        <lb ed="X" n="0519a10"/>及。佛以大事因緣故。出現於世。無有二法。惟一乘道。
        <lb ed="X" n="0519a11"/>至於隨緣立教。應物利生。百千法門。等為妙用。空智
        <lb ed="X" n="0519a12"/>云者。第一義諦也。張致歎曰。醍醐甘露。聞所未聞。吾
        <lb ed="X" n="0519a13"/>固知師深得般若究竟法空相。非但嚴淨毗尼。專精
        <lb ed="X" n="0519a14"/>觀行而已。熈寧四年四月十二日。起居如平甞。忽作
        <lb ed="X" n="0519a15"/>而曰。吾報盡今夕耶。暮而歸寂。徒眾葬於開封縣東
        <lb ed="X" n="0519a16"/>原。張公銘其石。</p>
</div>
