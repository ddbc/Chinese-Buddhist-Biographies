<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0440b12jingQuan">
    <head><lb ed="X" n="0440b12"/>　　　　淨全傳</head>
    <p><anchor n="X.77.1524.0440b13"/><lb ed="X" n="0440b13"/>淨全。越州諸暨人。姓翁氏。世業農。少與父兄躬耕。凡
        <lb ed="X" n="0440b14"/>至林壑泉石間。必宴坐忘歸。人異之。甫冠即出家。師
        <lb ed="X" n="0440b15"/>授以經典。略無所解。乃幡然入徑山。謁妙喜。喜問汝
        <lb ed="X" n="0440b16"/>有何能。曰。能打坐。又問打坐何為。曰。若問何為。直是
        <lb ed="X" n="0440b17"/>無下口處。喜奇之。師生長田家。朴野而無緣飾。目不
        <lb ed="X" n="0440b18"/>知書。人呼為翁木大。一日集眾采椒。師與焉。同輩戲
        <lb ed="X" n="0440b19"/>之云。汝試作一摘椒頌如何。師即應聲云。含烟帶露
        <lb ed="X" n="0440b20"/>已經秋。顆顆通紅氣味周。突出眼睛開口笑。這回不
        <lb ed="X" n="0440b21"/>戀舊枝頭。眾大驚。自是刮目。有檀越以一度僧牒施
        <lb ed="X" n="0440b22"/>妙喜。命給度一人。喜令侍者十輩。各探籌卜其分。緣
        <lb ed="X" n="0440b23"/>師得之。九人者不平。更相誶語。果命復探之。師再獲。
        <lb ed="X" n="0440b24"/>若是三探三得之。遂祝髮受戒。拙庵光居靈隱。俾典
        <lb ed="X" n="0440c01"/>賓。混源密。主淨慈。命分半座。師志在晦藏。無應世念。
        <lb ed="X" n="0440c02"/>然天資夙成。不假師授。雖不識一丁。而吐辭發語。形
        <lb ed="X" n="0440c03"/>為偈頌。老師宿學。所不能及。尚書尤公袤。寶文王公
        <lb ed="X" n="0440c04"/>厚之。丞相錢公象祖。皆與師為方外交。甞自贊曰。匙
        <lb ed="X" n="0440c05"/>挑不上箇村夫。文墨胸中一點無。曾把虗空揣出骨。
        <lb ed="X" n="0440c06"/>惡聲嬴得蒲江湖。因自號無用。累典大剎。最後住四
        <lb ed="X" n="0440c07"/>明之天童。開禧三年示寂。世壽七十一。僧臘四十五。
        <lb ed="X" n="0440c08"/>窆全身于寺之西。</p><p>
        <lb ed="X" n="0440c09"/>　混源密。嗣晦庵光。光嗣妙喜。則密乃師之姪行。而
        <lb ed="X" n="0440c10"/>　不以分座。為嫌要之古人闡化揚道。肝腸是務。不
        <lb ed="X" n="0440c11"/>　拘拘于形迹間。故可貴也。</p>
</div>
