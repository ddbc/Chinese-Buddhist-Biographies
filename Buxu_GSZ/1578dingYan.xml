<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0388c20dingYan">
    <head><lb ed="X" n="0388c20"/>　　　　<persName key="A015409">定演</persName>傳</head>
    <p><anchor n="X.77.1524.0388c21"/><lb ed="X" n="0388c21"/><persName key="A015409">定演</persName>。<placeName key="CN0330182Z25AA">三河</placeName>王子氏。具宿根。兒時。人教之佛經。應聲成
        <lb ed="X" n="0388c22"/>誦。為<placeName key="CN0110102T07AA">崇國</placeName><persName key="A015323">隆安</persName>和尚弟子。研精圓頓教旨。<persName key="A015323">隆安</persName>付以
        <lb ed="X" n="0388c23"/>傳明之任。總統清慧。寂照大師志公。師兄也。贊師出
        <lb ed="X" n="0388c24"/>世。授之麈尾。勗之曰。正法不可以無傳。人天眷眷。望
        <lb ed="X" n="0389a01"/>有所歸。師唯唯而已。即入五臺。居上方寺。探藏海。尤
        <lb ed="X" n="0389a02"/>注意於毗尼。淨水香光。人不得窺其室。及<persName key="A015323">隆安</persName>順世。
        <lb ed="X" n="0389a03"/><placeName key="CN0110102T07AA">崇國</placeName>席虗。眾懇補處。學徒大集。日以雜華為講課。訓
        <lb ed="X" n="0389a04"/>釋孜孜。曾無厭斁憚煩意。<persName key="A002085">世祖</persName>。聞而嘉之。賜號佛性
        <lb ed="X" n="0389a05"/>圓融崇教大師。<date from-iso="1287-01-22" to-iso="1288-02-09" key="j21911492191532">至元丁亥</date>。別賜地<placeName key="CN0110102Z07AA">大都</placeName>。乃與門人協
        <lb ed="X" n="0389a06"/>力興建。化塊礫為寶坊。幻蒿萊為金界。凡叢林所宜
        <lb ed="X" n="0389a07"/>有。以次成之。故崇福有南北寺焉。時昊天宿德<persName key="A015342">雄辯</persName>
        <lb ed="X" n="0389a08"/>大師。授師<persName key="A006624">遼道宗</persName>刺血金書戒本。徒萬餘。眾咸稽首
        <lb ed="X" n="0389a09"/>座下。秉受持犯之說。師自蒞席以來。顯受皇眷。所得
        <lb ed="X" n="0389a10"/>賜予。及淨檀施奉。凡至歲六月十九日。盡出以飯僧
        <lb ed="X" n="0389a11"/>誦經設供。徹底一空。而後已。祝曰。願國家平安。眾生
        <lb ed="X" n="0389a12"/>受福。某無與焉。年七十四。無疾而化。上聞。特旨有司
        <lb ed="X" n="0389a13"/>賻喪。舊制。近郭禁火化。師即城西淨土院茶毗。或以
        <lb ed="X" n="0389a14"/>為言。上曰<persName key="A015409">演</persName>非常人。近庸何傷。獲舍利百餘顆。圓潔
        <lb ed="X" n="0389a15"/>如珠。塔于魯郭之野。越二年。<date from-iso="1312-02-16" to-iso="1313-02-03" key="j22003042200657"><persName key="A002087">仁宗</persName>御宇</date>。其大弟子。請
        <lb ed="X" n="0389a16"/>於朝曰。先師入涅槃。遺骨舍利。既奉以塔。以先師道
        <lb ed="X" n="0389a17"/>行。承列聖寵遇甚厚。非著之文字。無以示永久。在廷
        <lb ed="X" n="0389a18"/>之臣。孰宜為之銘。惟陛下擇焉。<persName key="A002087">仁宗</persName>命翰林<persName key="A004030">趙孟頫</persName>
        <lb ed="X" n="0389a19"/>為文。謂。師戒行嚴潔。如淨琉璃。然其登大壇臨廣眾。
        <lb ed="X" n="0389a20"/>洪音下被。則如大將誓眾。無不惕然仰受。非道成德
        <lb ed="X" n="0389a21"/>備。其孰能至于斯乎。</p>
</div>
