<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0518c01weiDi">
    <head><lb ed="X" n="0518c01"/>　　　　惟迪禪師傳</head>
    <p><anchor n="X.77.1524.0518c02"/><lb ed="X" n="0518c02"/>惟迪。不知何許人。法傳雲門。啟道明切。甞答問佛者
        <lb ed="X" n="0518c03"/>曰。日出東方卯。再乞指道。師曰。三日後看。富嫌千口
        <lb ed="X" n="0518c04"/>少。貧恨一身多。皆師對機語。又作賓主語曰。賓中賓。
        <lb ed="X" n="0518c05"/>日月無故新。賓中主。杖長三五尺。主中賓。問答是何
        <lb ed="X" n="0518c06"/>人。主中主。正眼誰敢覰。說示大略如此。熈寧中。蜀普
        <lb ed="X" n="0518c07"/>通山院僧。自列於府。願延道行耆老。闡揚宗風。追復
        <lb ed="X" n="0518c08"/>青州之前躅。知府大資政南陽公。是之。命有司精擇
        <lb ed="X" n="0518c09"/>其人。以師充選。師之來也。都人激踴感勸。繇是大闡
        <lb ed="X" n="0518c10"/>道猷。師平生枯淡自處。前後三坐道場。丈室蕭然。一
        <lb ed="X" n="0518c11"/>笠掛壁。行則擕之。怡怡如也。最可異者。所至皆伴古
        <lb ed="X" n="0518c12"/>德真身。始居馬溪。則有水觀和尚。次無為。則有惠寬
        <lb ed="X" n="0518c13"/>和尚。及住普通。又為青州和尚真身。皆結膝趺坐。儀
        <lb ed="X" n="0518c14"/>相儼然。豈人事之適然乎。或有所來也(在王蜀時。有洪杲禪師。至
        <lb ed="X" n="0518c15"/>自青州。棲於東禪。方是時。二眾錯居。蜀主仰重師德。命二宮奚。曰道真道粉者。為之侍使。後有娼道玉。府娼之
        <lb ed="X" n="0518c16"/>尤者。聞師說法。言下有省。遂祝髮事師。於是物論喧然。蜀主怒命鞠之。知師純固精確。愈加禮重。師因以所居
        <lb ed="X" n="0518c17"/>畀貫休。而卜居于府郊之東南普通山。後入滅於此。故真身存焉。蜀人。號鶺鴒。為連點七。華陽隱士田。逍遙訪
        <lb ed="X" n="0518c18"/>師山中。而見之問師曰。如何是連點七。師曰。屈指數不及。地上無踪跡。迪公甞拈此示眾。或疑迪為師後身。業
        <lb ed="X" n="0518c19"/>理循環。亦不可知也)。</p>
</div>
