<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0501c16dongSongSeng">
    <head><lb ed="X" n="0501c16"/>　　　　<persName key="A021565">東松僧</persName>傳</head>
    <p><anchor n="X.77.1524.0501c17"/><lb ed="X" n="0501c17"/><persName key="A021565">東松僧</persName>。不知何許人。機變莫測。與人語應答如響。人
        <lb ed="X" n="0501c18"/>疑之。後無不驗。<persName key="A016661">岳武穆</persName>。甞提兵過。問僧何處響涓涓。
        <lb ed="X" n="0501c19"/>僧遽應。接竹引清泉。<persName key="A016661">岳</persName>云。春夏甞如此。僧應。秋冬亦
        <lb ed="X" n="0501c20"/>自然。<persName key="A016661">岳</persName>心奇之。先是。僧種芋。為土墼砌壁塗之。不使
        <lb ed="X" n="0501c21"/>人知。及<persName key="A016661">岳</persName>過請得犒三軍。僧乃挖壁間芋作羮。以給
        <lb ed="X" n="0501c22"/>殆遍。<persName key="A016661">岳</persName>益奇之。及進<persName key="A016661">岳</persName>麫。置醬麫底。待其索而與之。
        <lb ed="X" n="0501c23"/>謂曰。好食攪動有醬。語多隱。<persName key="A016661">岳</persName>心解之不能。題詩於
        <lb ed="X" n="0501c24"/>壁而去。後及禍。始悔不從<persName key="A021565">東松僧</persName>言。<persName key="A008386">秦檜</persName>以為僧。甞
        <lb ed="X" n="0502a01"/>教<persName key="A016661">岳</persName>。使<persName key="unknown">李吉</persName>往殺僧。僧先知。題詩云。急忙收拾破袈
        <lb ed="X" n="0502a02"/>裟。鐘鼓樓臺莫管他。袖拂白雲歸古洞。杖挑明月到
        <lb ed="X" n="0502a03"/>天涯。可憐松頂新巢[鴳-女+隹]。猶憶籬邊舊種花。好把犬猫
        <lb ed="X" n="0502a04"/>隨帶去。莫教流落野人家。以佛像一軸。置菴西橋。復
        <lb ed="X" n="0502a05"/>題壁云。<persName key="unknown">李吉</persName>從東來。我向西頭走。不是佛力大。幾乎
        <lb ed="X" n="0502a06"/>作場醜。乃遁入山中。距其菴不一二里。吉見詩。尚欲
        <lb ed="X" n="0502a07"/>追之。及展佛像。始見為一。俄乃成千。吉錯諤不知所
        <lb ed="X" n="0502a08"/>為。讚歎而返。後於遁所坐化。所置佛像橋。為<placeName key="unknown">千佛橋</placeName>。</p>
</div>
