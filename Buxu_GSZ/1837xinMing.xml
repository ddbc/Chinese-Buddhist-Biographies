<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0491c14xinMing">
    <head><lb ed="X" n="0491c14"/>　　　　清涼信明傳(印寶附)</head>
    <p><anchor n="X.77.1524.0491c15"/><lb ed="X" n="0491c15"/>信明。字真覺。五臺清涼疃高氏子。依本山清涼寺正
        <lb ed="X" n="0491c16"/>洪長老削染。年十四業講有聲。二十四受大戒。述論
        <lb ed="X" n="0491c17"/>弘贊戒章。又著盂蘭等鈔。發義精朗。甚為時輩傳誦。
        <lb ed="X" n="0491c18"/>加以行門自嚴。誦戒讀經。殊無少怠。元主召見。法沁
        <lb ed="X" n="0491c19"/>宸衷。賜號興國大師。授僧統之職。勉應之。非所願也。
        <lb ed="X" n="0491c20"/>後從慶壽海雲和尚。咨決心要。頗有省發。然不以得
        <lb ed="X" n="0491c21"/>所解而廢所行。益自督厲。戒光高顯。于時無兩。自貴
        <lb ed="X" n="0491c22"/>戚以下。至士庶人。從師受菩薩戒者甚夥。化風被河
        <lb ed="X" n="0491c23"/>朔矣。六十九示寂。獲舍利無數。正覺寺有遺行碑。存
        <lb ed="X" n="0491c24"/>焉。</p><p>
        <lb ed="X" n="0492a01"/>榆次。有印寶者。亦戒行僧也。四方多請住持弗應。七
        <lb ed="X" n="0492a02"/>十歲坐亡。火化。烈燄中。有金光透出。舍利如雨。眼舌
        <lb ed="X" n="0492a03"/>不壞。後有人。見於黃蘆嶺。騎白驢而行。</p>
</div>
