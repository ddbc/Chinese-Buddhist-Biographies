<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0425c06faXiu">
    <head><lb ed="X" n="0425c06"/>　　　　法秀(小秀附)</head>
    <p><anchor n="X.77.1524.0425c07"/><lb ed="X" n="0425c07"/>法秀。秦州隴城人。生辛氏。其母夢老僧求託宿。曰吾
        <lb ed="X" n="0425c08"/>麥積山僧也。覺而有娠。先是麥積山有僧。忘其名。日
        <lb ed="X" n="0425c09"/>誦法華經。與應乾寺魯和尚者善。甞欲從魯遊方。魯
        <lb ed="X" n="0425c10"/>老之既去緒。語曰。他日當尋我。竹鋪坡前。鐵強嶺下。
        <lb ed="X" n="0425c11"/>俄有兒生其所。魯聞之往觀焉。兒為一笑。三歲願隨
        <lb ed="X" n="0425c12"/>魯歸。遂冐魯姓。十九通經為大僧。天骨峻拔。軒昂萬
        <lb ed="X" n="0425c13"/>僧中。凜然如畵。講大經。章分句析。旁穿直貫。機鋒不
        <lb ed="X" n="0425c14"/>可觸。聲著京洛。倚圭峯鈔以詮量眾義。然恨圭峯學
        <lb ed="X" n="0425c15"/>禪。唯敬北京元華嚴。然恨元非講。曰教盡佛意。則如
        <lb ed="X" n="0425c16"/>元公者。不應非教。禪非佛意。則如圭峯者。不應學禪。
        <lb ed="X" n="0425c17"/>然吾不信世尊教外。別以法私大迦葉。乃罷講南遊。
        <lb ed="X" n="0425c18"/>謂同學曰。吾將窮其窟穴。摟取其種類抹殺之。以報
        <lb ed="X" n="0425c19"/>佛恩乃已耳。初至隨州護國。讀淨果禪師碑。始疑之。
        <lb ed="X" n="0425c20"/>然猶怫然不平。及至無為謁懷禪師。見其貌寒危坐。
        <lb ed="X" n="0425c21"/>涕垂沾衣。頗易之。懷因收涕問。座主講何經。對曰。華
        <lb ed="X" n="0425c22"/>嚴。又問。華嚴以何為宗。曰。法界為宗。曰。法界以何為
        <lb ed="X" n="0425c23"/>宗。曰。心為宗。又問。心以何為宗。師不能對。懷曰。毫釐
        <lb ed="X" n="0425c24"/>有差。天地懸隔。師退自失悚然。乃敬服願留。日夕受
        <lb ed="X" n="0426a01"/>法。懷公自池入吳。師皆從之十年。初開法於淮四面
        <lb ed="X" n="0426a02"/>山。杖笠之外。包具而已。衲子追逐。不厭饑寒。師哀祖
        <lb ed="X" n="0426a03"/>道不振。叢林凋落。慨然以身任之。移住棲賢有年。蔣
        <lb ed="X" n="0426a04"/>山元公歿。舒王以禮致師嗣其席。師至山。王先後謁。
        <lb ed="X" n="0426a05"/>而師方理叢林事。不時見。王。以為慢己。遂不合。棄去。
        <lb ed="X" n="0426a06"/>住真州長蘆。眾千人。有全椒長老至登座。眾目笑之。
        <lb ed="X" n="0426a07"/>無出問者。於是。師出拜趨問。如何是法秀自己。全椒
        <lb ed="X" n="0426a08"/>笑曰。秀銕面。乃不識自己乎。師曰。當局者迷。然一眾
        <lb ed="X" n="0426a09"/>服其荷法心也。冀國大長公主。造法雲寺。仍詔師為
        <lb ed="X" n="0426a10"/>開山。神宗皇帝。遣中使降香并磨衲。仍傳聖語。表朕
        <lb ed="X" n="0426a11"/>親至之禮。士大夫。日夕問道。時司馬溫公。方登庸。以
        <lb ed="X" n="0426a12"/>吾法太盛。方經營之。師曰。相公聰明。人類英傑。非因
        <lb ed="X" n="0426a13"/>佛法不能爾。遽妄願力乎。溫公不以介意。元祐五年
        <lb ed="X" n="0426a14"/>八月臥疾。詔翰林醫官視之。請候脉。師仰視曰。汝何
        <lb ed="X" n="0426a15"/>為者也。吾有疾當死耳。求活之。是以生為可戀也。平
        <lb ed="X" n="0426a16"/>生之死夢。三者無所揀。揮去之。呼侍者。更衣安坐。說
        <lb ed="X" n="0426a17"/>偈三句而化。閱世六十有四。坐四十五夏。李公麟伯
        <lb ed="X" n="0426a18"/>時。工畵馬。不減韓幹。師呵之曰。汝士大夫。以畵名。矧
        <lb ed="X" n="0426a19"/>又畵馬。期人誇以為得妙。入馬腹中亦足懼。伯時由
        <lb ed="X" n="0426a20"/>是絕筆。師勸畵觀音像。以贖其過。黃魯直作艶語。人
        <lb ed="X" n="0426a21"/>爭傳之。師呵之曰。翰墨之妙。甘施於此乎。魯直笑曰。
        <lb ed="X" n="0426a22"/>又當置我馬腹中邪。師曰。汝以艶語。動天下人婬心。
        <lb ed="X" n="0426a23"/>不止馬腹。正恐生泥犁中耳。駙馬都尉王詵晉卿候
        <lb ed="X" n="0426a24"/>師。師方饌客。晉卿為掃墨竹於西軒。以遲之。師來。未
        <lb ed="X" n="0426b01"/>及揖。顧見不懌。晉卿去。即漫之。　懷秀者。與師同依懷
        <lb ed="X" n="0426b02"/>公最久。俱稱飽參。有時名。故叢林稱為小秀。葢以師
        <lb ed="X" n="0426b03"/>為大秀也。小秀聞南禪師三關語。欲往見之。師曰。吾
        <lb ed="X" n="0426b04"/>不疑矣。小秀乃獨行。久而有契證。因嗣南公。聞師住
        <lb ed="X" n="0426b05"/>棲賢。寄以偈曰。七百高僧戰法場。盧公一偈盡歸降。
        <lb ed="X" n="0426b06"/>無人截斷黃梅路。剛被迢迢過九江。師笑而置之。小
        <lb ed="X" n="0426b07"/>秀。弋陽應氏子。家世業儒。出世大溈。唱黃龍之道。有
        <lb ed="X" n="0426b08"/>三關頌。盛為叢林傳云。</p>
</div>
