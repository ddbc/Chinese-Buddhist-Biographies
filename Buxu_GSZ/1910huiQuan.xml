<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0516c22huiQuan">
    <head><lb ed="X" n="0516c22"/>　　　　惠泉傳</head>
    <p><anchor n="X.77.1524.0516c23"/><lb ed="X" n="0516c23"/>惠泉。彭城人。住南臺閣子院。性孤潔。不妄與人交。知
        <lb ed="X" n="0516c24"/>名士多就見之。與之語落落可喜。數親之。則拒而弗
        <lb ed="X" n="0517a01"/>應。且義學超洽。能詩。清永有世外趣。大平興國末年。
        <lb ed="X" n="0517a02"/>曹彬。緣弭德超之譖。出領節制。閉閣謝客。孫何自京
        <lb ed="X" n="0517a03"/>師來。久不得見。以詩自誚。云欲謁元戎無介紹。薛能
        <lb ed="X" n="0517a04"/>詩版在鵰堂。異日登南臺。聞泉高槩扣其門。一見如
        <lb ed="X" n="0517a05"/>舊相識。館于其廬。饋勞加厚。將歸贐以裘馬。後二年。
        <lb ed="X" n="0517a06"/>何。為進士舉首。同年。路振官彭門。何。盛稱泉好義甚
        <lb ed="X" n="0517a07"/>篤。不求人知。振。下車携僚客詣焉。其徒曰。吾師聞公
        <lb ed="X" n="0517a08"/>來。已去浙矣。振歎慕。留詩壁間曰。漢公甞說惠泉師。
        <lb ed="X" n="0517a09"/>解講楞嚴解賦詩。今日我來師已去。草堂風雨立多
        <lb ed="X" n="0517a10"/>時。若泉之志。可謂善行其所學。無忝吾宗矣。</p>
</div>
