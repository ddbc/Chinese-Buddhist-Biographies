<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0491b21faWen">
    <head><lb ed="X" n="0491b21"/>　　　　<persName key="A015465">光教律師法聞</persName>傳</head>
    <p><anchor n="X.77.1524.0491b22"/><lb ed="X" n="0491b22"/><persName key="A015465">法聞</persName>。<placeName key="PL000000042105">陝西</placeName>嚴氏子。<persName key="A011276">楚莊王</persName>之裔。以諡為姓。避漢諱嚴。
        <lb ed="X" n="0491b23"/>代莊也。<date key="j21834582183822" when-iso="1266">師七歲</date>。事禪<persName key="unknown">德輝</persName>公。<date key="j21863802186744" when-iso="1274">十有五</date>薙染。<date key="j21882062188570" when-iso="1279">二十</date>受具
        <lb ed="X" n="0491b24"/>戒。游<placeName key="PL000000023322">汴</placeName><placeName key="PL000000024061">汝</placeName><placeName key="PL000000000214">河洛</placeName>間。甚久。從<persName key="unknown">大德溫</persName>公。學法華。般若。唯
        <lb ed="X" n="0491c01"/>識。因明。及四分律。溫以師任重道遠。託以弘傳之寄。
        <lb ed="X" n="0491c02"/>因對佛。灼肌然指。庸表克誠。又刺血書經。隱<placeName key="unknown">臺山</placeName>。不
        <lb ed="X" n="0491c03"/>踰閫者六年。讀大藏經五千卷三過。行業大進。帝師
        <lb ed="X" n="0491c04"/>聞師說法。顧謂其徒曰。孰謂漢地乃有此人耶。未幾
        <lb ed="X" n="0491c05"/><persName key="unknown">輝</persName>致書。勗以兼善無忘鄉梓。師遂抗錫而西。既至。耆
        <lb ed="X" n="0491c06"/>老驩呼曰。吾鄉之人。得所師而承教矣。尋以<persName key="unknown">安西王</persName>
        <lb ed="X" n="0491c07"/>命。居城南之<placeName key="PL000000042409">義善寺</placeName>。<date from-iso="0618-06-21" to-iso="0626-09-05" key="j19469511949949">唐初</date>。神僧<persName key="A000525">杜順</persName>。示迹地也。道大
        <lb ed="X" n="0491c08"/>振。天子聞之。被徵。詔居<placeName key="unknown">大原教寺</placeName>。授榮祿大夫大司
        <lb ed="X" n="0491c09"/>徒。遷<placeName key="unknown">普慶蘭若</placeName>。加開府儀同三司大司徒銀章一品。
        <lb ed="X" n="0491c10"/>賜遼世金書戒本。王公大臣。皆仰止高風。猶景星鳳
        <lb ed="X" n="0491c11"/>凰。無不從師受教者。<date from-iso="1317-04-20" to-iso="1317-05-19" key="j22021942202223">延祐四年三月</date>。跏趺而逝。以聞。
        <lb ed="X" n="0491c12"/>上惻然。賜幣數萬緡以葬。詔大臣護喪。有司備儀衛
        <lb ed="X" n="0491c13"/>旌蓋送之。世壽五十八。僧臘四十三。</p>
</div>
