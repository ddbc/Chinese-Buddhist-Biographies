<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0491b21faWen">
    <head><lb ed="X" n="0491b21"/>　　　　光教律師法聞傳</head>
    <p><anchor n="X.77.1524.0491b22"/><lb ed="X" n="0491b22"/>法聞。陝西嚴氏子。楚莊王之裔。以諡為姓。避漢諱嚴。
        <lb ed="X" n="0491b23"/>代莊也。師七歲。事禪德輝公。十有五薙染。二十受具
        <lb ed="X" n="0491b24"/>戒。游汴汝河洛間。甚久。從大德溫公。學法華。般若。唯
        <lb ed="X" n="0491c01"/>識。因明。及四分律。溫以師任重道遠。託以弘傳之寄。
        <lb ed="X" n="0491c02"/>因對佛。灼肌然指。庸表克誠。又刺血書經。隱臺山。不
        <lb ed="X" n="0491c03"/>踰閫者六年。讀大藏經五千卷三過。行業大進。帝師
        <lb ed="X" n="0491c04"/>聞師說法。顧謂其徒曰。孰謂漢地乃有此人耶。未幾
        <lb ed="X" n="0491c05"/>輝致書。勗以兼善無忘鄉梓。師遂抗錫而西。既至。耆
        <lb ed="X" n="0491c06"/>老驩呼曰。吾鄉之人。得所師而承教矣。尋以安西王
        <lb ed="X" n="0491c07"/>命。居城南之義善寺。唐初。神僧杜順。示迹地也。道大
        <lb ed="X" n="0491c08"/>振。天子聞之。被徵。詔居大原教寺。授榮祿大夫大司
        <lb ed="X" n="0491c09"/>徒。遷普慶蘭若。加開府儀同三司大司徒銀章一品。
        <lb ed="X" n="0491c10"/>賜遼世金書戒本。王公大臣。皆仰止高風。猶景星鳳
        <lb ed="X" n="0491c11"/>凰。無不從師受教者。延祐四年三月。跏趺而逝。以聞。
        <lb ed="X" n="0491c12"/>上惻然。賜幣數萬緡以葬。詔大臣護喪。有司備儀衛
        <lb ed="X" n="0491c13"/>旌蓋送之。世壽五十八。僧臘四十三。</p>
</div>
