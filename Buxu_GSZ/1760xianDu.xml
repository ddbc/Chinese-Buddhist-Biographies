<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0460b01xianDu">
    <head><lb ed="X" n="0460b01"/>　　　　無見覩傳(光菩薩附)</head>
    <p><anchor n="X.77.1524.0460b02"/><lb ed="X" n="0460b02"/>先覩。字無見。姓葉氏。世為天台仙居顯族。生於宋咸
        <lb ed="X" n="0460b03"/>淳間。資性秀頴。幼絕腥醲。嗜讀書。過目成誦。父母素
        <lb ed="X" n="0460b04"/>期以儒業成家。會沙門東洲善公者。過而識之。曰。此
        <lb ed="X" n="0460b05"/>法器。宜無滯鄉里。父母諾之。從古田垕和尚薙染。即
        <lb ed="X" n="0460b06"/>事徧參。見藏室珍公於天封。方山寶公於瑞岩西庵。
        <lb ed="X" n="0460b07"/>而往來二公間。雖有所契。未臻其極。遂築室華頂峰。
        <lb ed="X" n="0460b08"/>精苦自勵。一日作務次。渙然發省。平生凝滯。當下冰
        <lb ed="X" n="0460b09"/>釋。乃走西庵呈所解。山以偈印之。辭還華頂。山不能
        <lb ed="X" n="0460b10"/>留也。華頂高寒幽僻。人莫能久處。惟師一坐四十年。
        <lb ed="X" n="0460b11"/>足未甞輒越戶限。于方丈中。搆娑羅軒。開導學者。夢
        <lb ed="X" n="0460b12"/>堂噩公序曰。至元大德間。無見覩禪師。以方山寶公
        <lb ed="X" n="0460b13"/>之道唱東南。於是天下英俊之儔。高潔之侶。雄豪魁
        <lb ed="X" n="0460b14"/>傑之倫。聞其風而神馳。覯其跡而心服。莫不襆肩[尸@憍]
        <lb ed="X" n="0460b15"/>足。忍飢渴。冒寒暑。形駢影屬。以趨座下。禪師。則呴之
        <lb ed="X" n="0460b16"/>喻之。又從而呵怒之。憑之凌之。又從而撫矜之。飛而
        <lb ed="X" n="0460b17"/>上。吾矰繳之。走而下。吾網[(ㄇ@人)/古]之。吾惟其得而已。於弋
        <lb ed="X" n="0460b18"/>椓之勤奚恤。金之鍛也器成。木之斵也材就。宜其棄
        <lb ed="X" n="0460b19"/>榮華而甘淡泊。黜聰明而返醇檏。靡然而就。弟子之
        <lb ed="X" n="0460b20"/>列。莫之牴牾也。以元元統甲戌五月望日。遺書謝道
        <lb ed="X" n="0460b21"/>侶。說偈跏趺而逝。闍維。白乳如注。舍利凝積成五彩。
        <lb ed="X" n="0460b22"/>瘞於寺之西偏。錫號真覺。塔曰寂光。門人輩。集其法
        <lb ed="X" n="0460b23"/>語偈頓等成一卷。金華黃溍為序。刻而行之。師操行
        <lb ed="X" n="0460b24"/>卓絕。邈在霄漢。下視塵凡。故及門。皆切實生死之士。
        <lb ed="X" n="0460c01"/>正傳之外。有曰光菩薩者。亦奇人。有回石頭之風。遍
        <lb ed="X" n="0460c02"/>謁尊宿。於師言下了徹。伴影華頂。不復他之。年七十
        <lb ed="X" n="0460c03"/>三。無疾而逝。本匠工。以雕塑至光。人稱光菩薩云。</p>
</div>
