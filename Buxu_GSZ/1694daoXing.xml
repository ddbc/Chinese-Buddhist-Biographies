<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0435b22daoXing">
    <head><lb ed="X" n="0435b22"/>　　　　雪堂行傳</head>
    <p><anchor n="X.77.1524.0435b23"/><lb ed="X" n="0435b23"/>道行。號雪堂。處州葉氏子。依泗州普炤英公得度。既
        <lb ed="X" n="0435b24"/>參佛眼。一日聞舉玄沙築着脚指話。遂大悟。出世住
        <lb ed="X" n="0435c01"/>南明薦福烏巨。所至道聲弘宣。龍象景附。極一時法
        <lb ed="X" n="0435c02"/>道之尊。時稱龍門法幢高庵雪堂禪。不至二老之門
        <lb ed="X" n="0435c03"/>則非禪也。師慈仁忠恕。尊賢敬能。戲笑俚言。罕出于
        <lb ed="X" n="0435c04"/>口。無峻阻不暴怒。至於去就之際。極為介潔。住烏巨
        <lb ed="X" n="0435c05"/>時。衲子有獻銕鏡者。師曰。溪流清泚。毛髮可鑑。蓄此
        <lb ed="X" n="0435c06"/>何為。謝却之。應庵住明果。師。未甞一日不過。從間有
        <lb ed="X" n="0435c07"/>竊議者。師曰。華姪為人難得。予因重之。數往何傷。師
        <lb ed="X" n="0435c08"/>雖見道龍門。而持身行事之間。實得之家教。甞謂弟
        <lb ed="X" n="0435c09"/>子云。予弱冠之年。見獨居士言。中無主不立。外不正
        <lb ed="X" n="0435c10"/>不行。此語宜終身踐之。聖賢事業備矣。予佩其語。在
        <lb ed="X" n="0435c11"/>家修行。出家學道。以至率身臨眾。如衡石之定重輕。
        <lb ed="X" n="0435c12"/>規矩之成方圓。捨此則事事失準矣。一日示疾。門弟
        <lb ed="X" n="0435c13"/>子教授汪喬年至省候。以後事委之。示以偈曰。識則
        <lb ed="X" n="0435c14"/>識自本心。見則見自本性。識得本心本性。正是宗門
        <lb ed="X" n="0435c15"/>大病。注曰。爛泥中有刺。莫道不疑好。黎明沐浴更服。
        <lb ed="X" n="0435c16"/>跏趺而逝。闍維。五色舍利。煙所至處纍然。齒舌不壞。
        <lb ed="X" n="0435c17"/>瘞而奉之。</p>
</div>
