<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0424b13keZhen">
    <head><lb ed="X" n="0424b13"/>　　　　真點胸傳(善侍者)</head>
    <p><anchor n="X.77.1524.0424b14"/><lb ed="X" n="0424b14"/>可真。福州人也。參慈明。用功尅苦。每以手指點胸。諸
        <lb ed="X" n="0424b15"/>方目為真點胸。喜談說。英氣逸羣。同善侍者。坐夏金
        <lb ed="X" n="0424b16"/>鑾。善乃慈明高第。真自負。親見慈明。天下無可意者。
        <lb ed="X" n="0424b17"/>善與語。知其未徹笑之。一日山行。舉論鋒發。善拈瓦
        <lb ed="X" n="0424b18"/>礫一片。置盤石上。曰。若於此下。得一轉語。許爾親見
        <lb ed="X" n="0424b19"/>老師。真左右視擬對。善叱曰。佇思停機。識情未透。何
        <lb ed="X" n="0424b20"/>曾夢見在。真愧悚。即還石霜。慈明見之訶曰。本色行
        <lb ed="X" n="0424b21"/>脚人。必知時節。有何急事。解夏未久。早已至此。真泣
        <lb ed="X" n="0424b22"/>曰。被善兄毒心。終礙塞人。故來見和尚。明遽問。如何
        <lb ed="X" n="0424b23"/>是佛法大意。對曰。無雲生嶺上。有月落波心。明瞋目
        <lb ed="X" n="0424b24"/>喝曰。頭白齒豁。猶作如此見解。如何脫離生死。真不
        <lb ed="X" n="0424c01"/>敢仰視。淚交頤。久之。進曰。不知如何是佛法大意。明
        <lb ed="X" n="0424c02"/>曰。無雲生嶺上。有月落波心。因於言下大悟。自是機
        <lb ed="X" n="0424c03"/>辯迅捷。叢林憚之。出世住翠巖。常拈魯祖面壁因緣
        <lb ed="X" n="0424c04"/>問學士。少有契者。自作偈曰。坐斷千山與萬山。勸人
        <lb ed="X" n="0424c05"/>除却是非難。池陽近日無消息。果中當年不自觀。甞
        <lb ed="X" n="0424c06"/>云。天下佛法。如一隻船。大寧寬師兄坐頭南褊。頭在
        <lb ed="X" n="0424c07"/>其中。可真把梢。去東也由我。去西也由我。長老政公。
        <lb ed="X" n="0424c08"/>亦慈明之嗣。性善講說。從之者多尚義學。真。一日見
        <lb ed="X" n="0424c09"/>政。則以手摳其衣。露兩脛緩步而過。政怪問之。真曰。
        <lb ed="X" n="0424c10"/>前廊後架。皆是葛藤。恐絆倒耳。政為大笑。乃曰。真兄
        <lb ed="X" n="0424c11"/>爾我同參。何得見人便罵我。真熟視曰。我豈罵汝。吾
        <lb ed="X" n="0424c12"/>畜一喙准備。罵佛罵祖。汝何預哉。其剛勁不可屈如
        <lb ed="X" n="0424c13"/>此。將入滅。示疾甚苦。席藁於地。轉側不少休。喆侍者
        <lb ed="X" n="0424c14"/>垂泣曰。平生呵佛罵祖。今何為乃爾。真呵之曰。汝猶
        <lb ed="X" n="0424c15"/>作此見解耶。即起趺坐命燒香。煙起而化。善公還七
        <lb ed="X" n="0424c16"/>閩。慈明有秤鎚落井之讖。自鳳林遷資福。則碌碌無
        <lb ed="X" n="0424c17"/>聞焉。以故言句罕傳於世。惜哉。</p>
</div>
