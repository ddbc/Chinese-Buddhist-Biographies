<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0447c22shanZhen">
    <head><lb ed="X" n="0447c22"/>　　　　藏叟珍公傳</head>
    <p><anchor n="X.77.1524.0447c23"/><lb ed="X" n="0447c23"/>善珍。字藏叟。泉之南安呂氏子。年十三落髮。十六游
        <lb ed="X" n="0447c24"/>方。至杭受具足戒。謁妙峯善公于靈隱。入室悟旨。後
        <lb ed="X" n="0448a01"/>出住里之光孝。升承天。繼遷安吉之思溪圓覺。福之
        <lb ed="X" n="0448a02"/>雪峯。復以朝命。移四明之育王。臨安之徑山。上堂。靈
        <lb ed="X" n="0448a03"/>雲見桃花悟去。玄沙道。敢保老兄未徹。香嚴聞擊竹
        <lb ed="X" n="0448a04"/>悟去仰山道。祖師禪未會。禪和十箇五雙道。我此一
        <lb ed="X" n="0448a05"/>門。全無肯路示。未知靈雲香嚴在。要知二大老<ptr target="fn1"/>磨。醉
        <lb ed="X" n="0448a06"/>我落花天。借他絃歌裏。又據室云。這裏便是問訊燒
        <lb ed="X" n="0448a07"/>香。了來老僧身邊。玄地底所在麼。呆子你自鈍置猶
        <lb ed="X" n="0448a08"/>可。莫來鈍置老僧。師法語無拘滯。大率類此。門人貌
        <lb ed="X" n="0448a09"/>師真請題。揮云。叅禪無悟。識字有數。眼三角似燕山
        <lb ed="X" n="0448a10"/>愁胡。面百摺如趙婆呷醋。一著高出諸方。敢道飯是
        <lb ed="X" n="0448a11"/>米做。生於紹興甲寅。逝于嘉定丁丑。年八十有三。六
        <lb ed="X" n="0448a12"/>住大剎。接納良多。而入室得髓者。唯元叟端公一人
        <lb ed="X" n="0448a13"/>而已。端之後法脉繩繩。至我　明。尚有振起作師吼
        <lb ed="X" n="0448a14"/>者。師之道。源遠流長。可知矣。</p>
</div>
