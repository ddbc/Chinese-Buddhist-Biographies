<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0439b04daoNing">
    <head><lb ed="X" n="0439b04"/>　　　　道寧傳</head>
    <p><anchor n="X.77.1524.0439b05"/><lb ed="X" n="0439b05"/>道寧。歙溪汪氏子。壯為道者。於崇果寺執浴。一日將
        <lb ed="X" n="0439b06"/>濯足。偶誦金剛經。至於此章句。能生信心。以此為實。
        <lb ed="X" n="0439b07"/>遂忘所知。忽垂足沸湯中。發明己見。後祝髮蔣山。徧
        <lb ed="X" n="0439b08"/>歷叢林。參諸名宿。晚至白蓮。聞五祖演禪師。小參舉
        <lb ed="X" n="0439b09"/>忠國師古佛淨瓶。趙州狗子無佛性話。頓徹法源。大
        <lb ed="X" n="0439b10"/>觀中。潭帥席公震。請主開福。衲子景從。師行門卓立。
        <lb ed="X" n="0439b11"/>名實相副。說法無蹊徑。簡要直捷。使聞者。人人自得。
        <lb ed="X" n="0439b12"/>有古尊宿之風。政和三年。將化。示眾曰。吾紫磨之身。
        <lb ed="X" n="0439b13"/>今日即有。明日即無。若道吾入涅槃。非吾弟子。道吾
        <lb ed="X" n="0439b14"/>不入涅槃。亦非吾弟子。於此檢點得出。便知開福落
        <lb ed="X" n="0439b15"/>處。其或未然。開福與麼來。滿世無相識。水月與空華。
        <lb ed="X" n="0439b16"/>誰堅復誰實。住院經五年。都盧如頃刻。瑞雲散盡春
        <lb ed="X" n="0439b17"/>風生。失却文殊遇彌勒。言畢而逝。</p>
</div>
