<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0498c09muPing">
    <head><lb ed="X" n="0498c09"/>　　　　南唐　木平傳</head>
    <p><anchor n="X.77.1524.0498c10"/><lb ed="X" n="0498c10"/>木平和尚。不知何許人。游戲江滸。語言無度。蹤跡詭
        <lb ed="X" n="0498c11"/>異。人不能測識。李後主。尊為聖師。甞掛木瓶杖頭。一
        <lb ed="X" n="0498c12"/>日赴內齋坐。頃忽不見。後主問曰。和尚何在。因引瓶
        <lb ed="X" n="0498c13"/>自蔽。應曰。某在此澡浴。後主拜之。木平曰。陛下見羣
        <lb ed="X" n="0498c14"/>臣。勿言臣在瓶中浴。後主笑曰。和尚見人。亦勿道吾
        <lb ed="X" n="0498c15"/>拜汝。甞出入禁中。他日從登百尺樓。後主問其制度
        <lb ed="X" n="0498c16"/>佳否。對曰。尤宜望火。初不諭其意。後數年。木平卒。淮
        <lb ed="X" n="0498c17"/>甸大擾。烽火交馳。後主甞於是登望。以占動靜。後主
        <lb ed="X" n="0498c18"/>素愛慶王。問木平壽命。曰年七十。是歲病亡。年十七。
        <lb ed="X" n="0498c19"/>葢反語耳。為建寺宮側居之。奉事隆篤焉。本名木瓶。
        <lb ed="X" n="0498c20"/>後訛為木平。或云。木平山名。師居處也。法眼禪師贈
        <lb ed="X" n="0498c21"/>詩云。木平山裏人。貌古言復少。相看陌路同。論心秋
        <lb ed="X" n="0498c22"/>月皎。壞衲線非蠶。助歌聲有鳥。城闕今日來。一漚曾
        <lb ed="X" n="0498c23"/>已曉。為大宗匠所與。木平故箇中人。蓋混跡以警世
        <lb ed="X" n="0498c24"/>者也。</p>
</div>
