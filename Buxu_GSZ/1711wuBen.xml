<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0442b16wuBen">
    <head><lb ed="X" n="0442b16"/>　　　　宋　薦福本禪師傳</head>
    <p><anchor n="X.77.1524.0442b17"/><lb ed="X" n="0442b17"/>悟本。江州人也。自江西雲門。參侍妙喜。至泉南小溪。
        <lb ed="X" n="0442b18"/>于時。英俊畢集。受印可者多矣。師私謂其棄己。欲發
        <lb ed="X" n="0442b19"/>去。妙喜知而語之曰。汝但專意參究。如有所得。不待
        <lb ed="X" n="0442b20"/>開口。吾已識也。既而有聞師入室者。故謂師曰。本侍
        <lb ed="X" n="0442b21"/>者參禪。許多年逐日。只道得箇不會。師詬之曰。這小
        <lb ed="X" n="0442b22"/>鬼。你未生時。我已三度霍山廟裏。退牙了。好教你知。
        <lb ed="X" n="0442b23"/>繇茲益銳志。提狗子無佛性話。一夕將三鼓。倚殿柱
        <lb ed="X" n="0442b24"/>昏寐間。不覺無字出口吻間。忽爾頓悟。後三日。妙喜
        <lb ed="X" n="0442c01"/>自郡城歸。師趨丈室。足纔越閫。未及吐詞。妙喜曰。本
        <lb ed="X" n="0442c02"/>鬍子。這回方是徹頭也。因過尋同參謙公於建陽菴
        <lb ed="X" n="0442c03"/>中。謙舉保寧頌五通仙人因緣曰。無量劫來曾未悟。
        <lb ed="X" n="0442c04"/>如何不動到其中。莫言佛法無多子。最苦瞿曇那一
        <lb ed="X" n="0442c05"/>通。謙復曰。我愛他如何不動到其中。既是不動。如何
        <lb ed="X" n="0442c06"/>則看他古人得了等閑拈出來。自然抓著人癢處。師
        <lb ed="X" n="0442c07"/>曰。因甚却道。最苦瞿曇那一通。謙曰。你未生時。吾已
        <lb ed="X" n="0442c08"/>三度霍山廟裏。退牙了也。於是相顧大笑。其友朋琢
        <lb ed="X" n="0442c09"/>磨之益。葢如印圈契為之無差。至於會心囅然。可使
        <lb ed="X" n="0442c10"/>後世想望風采。師住博山。規模立而法道弘。時雪堂
        <lb ed="X" n="0442c11"/>行和尚。住薦福。有僧自福州來。雪堂問。沿路見好長
        <lb ed="X" n="0442c12"/>老否。僧云。近過信州。博山住持本和尚。雖不曾拜識。
        <lb ed="X" n="0442c13"/>好長老也。雪堂曰。安得知其為好。僧云。入寺路逕開
        <lb ed="X" n="0442c14"/>闢。廊廡修整。殿堂香燈不絕。晨昏鐘鼓分明。二時粥
        <lb ed="X" n="0442c15"/>飯精潔。僧行見人有禮。以此知其為好長老。雪堂笑
        <lb ed="X" n="0442c16"/>曰。本固賢矣。然爾亦具眼。直以斯言。達於郡守吳公
        <lb ed="X" n="0442c17"/>傅朋曰。遮僧持論。頗類范延齡薦張希顏事。而閣下
        <lb ed="X" n="0442c18"/>之賢。不減張忠定公。老僧年邁。乞請本以代。庶為林
        <lb ed="X" n="0442c19"/>下盛事。吳公大喜。師即日遷薦福。雪堂。嗣龍門遠公。
        <lb ed="X" n="0442c20"/>師叔行也。</p>
</div>
