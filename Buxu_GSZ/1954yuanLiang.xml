<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0529a13yuanLiang">
    <head><lb ed="X" n="0529a13"/>　　　　曉山亮傳</head>
    <p><anchor n="X.77.1524.0529a14"/><lb ed="X" n="0529a14"/>元亮。字曉山。河南信陽蕭氏子。誕夕室有光如晝。甫
        <lb ed="X" n="0529a15"/>長茹素誦佛。不為俗營。父携之宦游棠。遂家焉。棠寶
        <lb ed="X" n="0529a16"/>林寺僧至福。道高一時。師禮而祝髮。福示以禪要。有
        <lb ed="X" n="0529a17"/>省。且指參古渝幽谷禪師。纔入室。契如鍼芥。塵勞迸
        <lb ed="X" n="0529a18"/>於一見。疑滯銷於片言　洪武壬子。歸棠建寶頂。大
        <lb ed="X" n="0529a19"/>弘道化。時方選名德高流。有司以師聞。被　詔住報
        <lb ed="X" n="0529a20"/>恩。遷大慈。　宸章屢降。有幽蘭久隱棠林下。不覺微
        <lb ed="X" n="0529a21"/>香泄九天之句。師力求退院。久之乃　賜還山。初蜀
        <lb ed="X" n="0529a22"/>藩。請師入內庭說法。贈以金襴衣錫鉢諸物。併　上
        <lb ed="X" n="0529a23"/>所錫賚。師受之存。為十方招提。始終不御也。甞有示
        <lb ed="X" n="0529a24"/>徒頌曰。甕裏何曾走却鱉。蝦跳元來不出斗。出世若
        <lb ed="X" n="0529b01"/>無堅固心。六道輪迴空自走。庚辰十月十三日。忽索
        <lb ed="X" n="0529b02"/>浴更衣危坐。時天淨無雲。日輪亭午。但聞轟雷三陣。
        <lb ed="X" n="0529b03"/>圓光現於空際。其數如之。遂化去。茶毗。舍利如注。</p>
</div>
