<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0419c10zhiFeng">
    <head><lb ed="X" n="0419c10"/>　　　　宋　志逢禪師傳</head>
    <p><anchor n="X.77.1524.0419c11"/><lb ed="X" n="0419c11"/>志逢。餘杭人也。生而惡葷。膚體香潔。出家于臨安之
        <lb ed="X" n="0419c12"/>東山朗瞻院。通貫三學。甞夢升須彌山。覩三佛列坐。
        <lb ed="X" n="0419c13"/>初釋迦次彌勒。皆禮其足。惟不識第三佛。但仰視而
        <lb ed="X" n="0419c14"/>已。時釋迦示之曰。此是補處彌勒師子月佛。師方作
        <lb ed="X" n="0419c15"/>禮。覺後因閱大藏經。乃符所夢。遊方見韶國師于天
        <lb ed="X" n="0419c16"/>台。契悟。一日入普賢殿中宴坐。倏有一神人。跪膝于
        <lb ed="X" n="0419c17"/>前。師問。汝其誰乎。曰。護戒神也。師曰。吾患有夙愆未
        <lb ed="X" n="0419c18"/>珍。汝知之乎。曰。師有何愆。唯一小過耳。凡折鉢水亦
        <lb ed="X" n="0419c19"/>施主物。師甞傾棄之。非所宜也。言訖而隱。師自此洗
        <lb ed="X" n="0419c20"/>鉢水盡飲之。積久因致脾疾。十年始愈。吳越國王。嚮
        <lb ed="X" n="0419c21"/>師道風。召賜紫衣師號。命住功臣院。開寶初。忠懿王
        <lb ed="X" n="0419c22"/>建普門精舍。請師為開山。舉揚宗要。開寶四年。師固
        <lb ed="X" n="0419c23"/>辭解院。願棲老林泉。時大將凌超。於五雲山創院。奉
        <lb ed="X" n="0419c24"/>師為終老之所。五雲多虎。師每[打-丁+嶲]大扇乞錢。買肉飼
        <lb ed="X" n="0420a01"/>虎。虎輒馴伏。日暮還山。虎迎之。騎以歸。故世稱伏虎
        <lb ed="X" n="0420a02"/>禪師。一號大扇和尚。雍熙二年示寂。壽七十七。塔曰
        <lb ed="X" n="0420a03"/>寶峰常照。</p>
</div>
