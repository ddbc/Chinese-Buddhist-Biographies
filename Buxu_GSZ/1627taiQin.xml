<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0409a18taiQin">
    <head><lb ed="X" n="0409a18"/>　　　　法燈欽公傳</head>
    <p><anchor n="X.77.1524.0409a19"/><lb ed="X" n="0409a19"/>泰欽。字法燈。魏府人也。辯才無礙。入法眼之室。雖解
        <lb ed="X" n="0409a20"/>悟逸格。未為人知。性忽略不事事。甞自清涼。遣化維
        <lb ed="X" n="0409a21"/>揚。不奉戒律。過時未歸。一眾傳以為笑。法眼遣偈往
        <lb ed="X" n="0409a22"/>呼之。既歸。使為眾燒浴。一日法眼問大眾曰。虎項下
        <lb ed="X" n="0409a23"/>金鈴。何人解得。對者皆不契。欽適自外至。法眼理前
        <lb ed="X" n="0409a24"/>語問之。欽謂大眾何不道繫者解得。於是人人改觀。
        <lb ed="X" n="0409b01"/>法眼曰。汝輩這回笑渠不得也。出世。初住洪州雙林。
        <lb ed="X" n="0409b02"/>次遷上藍護國院。未幾。李國主。請住清凉道場。乃曰。
        <lb ed="X" n="0409b03"/>山僧。本擬深藏山谷。遣日過生。緣清凉老人有不了
        <lb ed="X" n="0409b04"/>底公案。所以出來。為他了却。若有人問。便說似伊。時
        <lb ed="X" n="0409b05"/>一僧出問。欽曳杖擊之。僧曰。我有何過。欽曰。祖禰不
        <lb ed="X" n="0409b06"/>了。殃及兒孫。國主從容問曰。先師有何不了公案。欽
        <lb ed="X" n="0409b07"/>曰。現分析者。國主駭之。開寶七年六月示疾。告眾曰。
        <lb ed="X" n="0409b08"/>老僧住持。將逾一紀。每承國王助發。至於檀越道侶
        <lb ed="X" n="0409b09"/>主事小僧。皆赤心為我。默而難言。或披麻帶布。甚違
        <lb ed="X" n="0409b10"/>吾道。我之遺骸。但于南山大智藏和尚左右。乞一墳
        <lb ed="X" n="0409b11"/>塚。升沈皎然不淪化也。又示眾曰。但識口必無咎。縱
        <lb ed="X" n="0409b12"/>有咎因汝有。珍重。二十四日。安坐而逝。</p>
</div>
