<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0507a13faQing">
    <head><lb ed="X" n="0507a13"/>　　　　咸平府大覺寺法慶禪師傳</head>
    <p><anchor n="X.77.1524.0507a14"/><lb ed="X" n="0507a14"/>法慶嗣。佛國白禪師。甞掌書記。初住泗州普炤。後遷
        <lb ed="X" n="0507a15"/>嵩少。汴破被虜。收牛于北方。惟一講僧識之。次居東
        <lb ed="X" n="0507a16"/>京。因侍者讀洞山錄。作愚癡齋。者云古人甚奇。師云
        <lb ed="X" n="0507a17"/>我化後。汝可喚之。若能復來。是有道力也。後預知時
        <lb ed="X" n="0507a18"/>至。乃作頌云。今年五月初五。四大將離本主。白骨當
        <lb ed="X" n="0507a19"/>風颺却。免占檀那地土。衣物。盡付侍者。飯僧。始聞初
        <lb ed="X" n="0507a20"/>夜鐘聲。坐逝。侍者如約喚之。師睜眼應曰。爭麼。者曰
        <lb ed="X" n="0507a21"/>和尚何裸跣而去。師曰。來時何有。者欲強穿衣。師曰。
        <lb ed="X" n="0507a22"/>休留與後人。者曰。正恁麼時如何。師曰。也只恁麼。復
        <lb ed="X" n="0507a23"/>書一偈云。七十三年如掣電。臨行為君通一線。鐵牛
        <lb ed="X" n="0507a24"/>[跳-兆+孛]跳過新羅。撞破虗空七八片。壽七十三。皇統三年
        <lb ed="X" n="0507b01"/>五月五日也。</p>
</div>
