<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0516c05maYi">
    <head><lb ed="X" n="0516c05"/>　　　　<persName key="A021572">麻衣</persName>和尚傳</head>
    <p><anchor n="X.77.1524.0516c06"/><lb ed="X" n="0516c06"/><persName key="A021572">麻衣</persName>和尚者。不知何許人也。當<date from-iso="0948-01-01" to-iso="0960-12-31" key="j20673102072058">五季之際</date>。方服而衣
        <lb ed="X" n="0516c07"/>麻。往來<placeName key="CN0140502Z07AA">澤</placeName><placeName key="CN0140402Z09AA">潞</placeName><placeName key="CN0610000E01AA">關陝</placeName>間。妙達易道。發河圖之秘。以授<placeName key="CN0610582M01AA">華<lb ed="X" n="0516c08"/>山</placeName>處士<persName key="A005805">陳摶</persName>。<persName key="A005805">摶</persName>得之始著訣。以傳<persName key="A015842">种放</persName>。<persName key="A015842">放</persName>傳<persName key="unknown">李溉</persName>。<persName key="unknown">溉</persName>
        <lb ed="X" n="0516c09"/>傳<persName key="unknown">許堅</persName>。<persName key="unknown">堅</persName>傳<persName key="unknown">范諤昌</persName>。<persName key="unknown">昌</persName>傳<persName key="unknown">劉牧</persName>。始為鉤隱圖以述之。
        <lb ed="X" n="0516c10"/>實本於師也。稱者謂。師發易妙於二千年之後。殆天
        <lb ed="X" n="0516c11"/>授耳。<persName key="A019100">錢若水</persName>。未第時。訪<persName key="A005805">摶</persName>於山中。見老僧擁衲附火。
        <lb ed="X" n="0516c12"/><persName key="A019100">若水</persName>揖之。僧開目而已。坐久。<persName key="A005805">摶</persName>問何如。曰。無仙骨。<persName key="A019100">若<lb ed="X" n="0516c13"/>水</persName>退。<persName key="A005805">摶</persName>戒之曰。三日後可復來。如期而往。<persName key="A005805">摶</persName>曰。始吾
        <lb ed="X" n="0516c14"/>見子。神觀清粹。謂可以學仙。故請決於老僧。老僧言
        <lb ed="X" n="0516c15"/>子無仙骨。但可作賢公卿。急流勇退耳。問向僧何人。
        <lb ed="X" n="0516c16"/><persName key="A005805">摶</persName>曰。吾師<persName key="A021572">麻衣</persName>道者也。<persName key="A003883">太祖</persName>仕周時。甞訪師。問曰。今
        <lb ed="X" n="0516c17"/><ref type="person" target="#A006586">上</ref>毀佛法。大非社稷靈長之福。師曰。<ref type="person" target="#A002596 #A004350 #A006570">三武</ref>所以無令
        <lb ed="X" n="0516c18"/>終也。又問天下何時定。師曰。赤氣已兆。<date from-iso="0960-02-05" to-iso="0961-01-24" key="j20717282072082">辰申間</date>。當有
        <lb ed="X" n="0516c19"/>真主出。佛法亦大興。及受禪。果應所言。<date from-iso="0971-02-04" to-iso="0972-01-23" key="j20757452076098">開寶四年</date>。親
        <lb ed="X" n="0516c20"/>征<placeName key="CN0140107Z10AA">太原</placeName>。道繇<placeName key="CN0140402Z09AA">潞州</placeName>。遇師之院。躬禱於佛曰。此行。以弔
        <lb ed="X" n="0516c21"/>伐為事。誓不濫殺一人。葢不忘龍潛時師所囑也。</p>
</div>
