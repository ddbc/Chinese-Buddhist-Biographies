<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0410c03shanZhao">
    <head><lb ed="X" n="0410c03"/>　　　　汾陽昭．葉縣省．神鼎諲三禪師傳</head>
    <p><anchor n="X.77.1524.0410c04"/><lb ed="X" n="0410c04"/>汾州太子院。善昭禪師。生太原俞氏。器識沈邃。少緣
        <lb ed="X" n="0410c05"/>飾。具大智。少失恃怙。既孤苦。雅不喜世俗。遂祝髮受
        <lb ed="X" n="0410c06"/>具。杖[竺-二+束]飄然。所至不稍停覧。乃曰。從上先德行脚。正
        <lb ed="X" n="0410c07"/>以聖心未通。驅馳決擇耳。不緣山水也。歷參七十一
        <lb ed="X" n="0410c08"/>員知識。最後至首山。問百丈卷席意旨如何。山曰。龍
        <lb ed="X" n="0410c09"/>袖拂開全體現。進曰。師意如何。曰。象王行處絕狐踪。
        <lb ed="X" n="0410c10"/>于是大悟。拜起曰。萬古碧潭空界月。再三撈摝始應
        <lb ed="X" n="0410c11"/>知。有問者曰。見何道理。便爾自肯。曰。正是我放身命
        <lb ed="X" n="0410c12"/>處。自是陸沈襄沔間。每為郡守。以名剎力致。前後八
        <lb ed="X" n="0410c13"/>請。堅臥不起。及首山歿。西河道俗。協心削牘。遣沙門
        <lb ed="X" n="0410c14"/>契聰。請師住汾州太子院。師時方閉關。聰排闥入。讓
        <lb ed="X" n="0410c15"/>以大義曰。佛法大事。靖退小節。風穴懼應讖。憂宗旨
        <lb ed="X" n="0410c16"/>墜滅。幸有先師。先師棄世。汝有力荷擔如來大法者。
        <lb ed="X" n="0410c17"/>今何時。欲安眠哉。師起握聰手曰。非公不聞此語。趨
        <lb ed="X" n="0410c18"/>辦嚴吾行矣。既至。燕坐一榻。足不越閫者三十年。天
        <lb ed="X" n="0410c19"/>下仰曰汾陽。而不敢名。一日上堂謂眾曰。汾陽門下
        <lb ed="X" n="0410c20"/>有西河。師子當門踞坐。但有來者即便咬殺。有何方
        <lb ed="X" n="0410c21"/>便。入得此門。見得此人。若見此人者。堪與祖佛為師。
        <lb ed="X" n="0410c22"/>不見此人。盡是立地死漢。如今還有人入得麼。快須
        <lb ed="X" n="0410c23"/>入取免負平生。不是龍門客。切忌遭點額。那箇是龍
        <lb ed="X" n="0410c24"/>門客。一齊點下。舉起拄杖曰。速退速退。珍重。并汾地
        <lb ed="X" n="0411a01"/>苦寒。師罷夜參。有異僧振錫至。謁師曰。會中有大士
        <lb ed="X" n="0411a02"/>六人。奈何不說法。言訖升空而去。師密記以偈曰。胡
        <lb ed="X" n="0411a03"/>僧金錫光。請法到汾陽。六人成大器。勸請為敷揚。時
        <lb ed="X" n="0411a04"/>楚圓守芝。號上首。叢林知名。龍德府尹李侯。與師有
        <lb ed="X" n="0411a05"/>舊。虗承天致之。使三反不赴。使者受罰。復至曰。必欲
        <lb ed="X" n="0411a06"/>得師俱往。不然有死而已。師笑曰。老病業已不出院。
        <lb ed="X" n="0411a07"/>借往當先後之。何必俱耶。使者曰。師諾則先後唯所
        <lb ed="X" n="0411a08"/>擇。昭令設饌。且俶裝曰。吾先行矣。停箸而化。有侍者
        <lb ed="X" n="0411a09"/>出眾曰。和尚到處。某甲即到。亦立化歸。</p><p>
        <lb ed="X" n="0411a10"/>省禪師。住葉縣廣教院。冀州賈氏子也。弱冠依易州
        <lb ed="X" n="0411a11"/>保壽院。出家受具。後游方。參首山。山一日舉竹篦問
        <lb ed="X" n="0411a12"/>曰。喚作竹篦即觸。不喚作竹篦即背。喚作甚麼。師掣
        <lb ed="X" n="0411a13"/>得擲地上曰。是甚麼。山曰。瞎。師于言下豁然頓悟。浮
            <lb ed="X" n="0411a14"/>山遠公。其得法子也。</p><p>
        <lb ed="X" n="0411a15"/>洪諲者。生扈氏。襄水人。自受首山印記。隱衡岳三生
        <lb ed="X" n="0411a16"/>藏。有湘陰男子來游。即師室見師。氣貌閑靜。一鉢掛
        <lb ed="X" n="0411a17"/>壁。莫能親疎。愛之忘去。謂曰。師寧甘長客于人。亦欲
        <lb ed="X" n="0411a18"/>住山乎。家神鼎下鄰寺。乃吾世植福之地。久無住持
        <lb ed="X" n="0411a19"/>者。可俱往。師笑曰。喏。乃以己馬[馬*犬]師還。十年始成叢
        <lb ed="X" n="0411a20"/>席。一朽床為說法座。甘枯淡。無倫比。僧契嵩。少時游
        <lb ed="X" n="0411a21"/>焉。師坐堂上受其展。指庭下兩小甕。詫曰汝來。乃其
        <lb ed="X" n="0411a22"/>時。寺始有醬食矣。明日將粥。一力挾筐。取物投僧鉢
        <lb ed="X" n="0411a23"/>中。嵩睨上下。有即呾嚼者。有置之自若者。嵩袖之下
        <lb ed="X" n="0411a24"/>堂。出以觀。皆碎餅餌。問諸耆老。曰。此寺自來不煑粥。
        <lb ed="X" n="0411b01"/>脫有檀越請應供。諲次第撥僧赴之。祝令[打-丁+嶲]乾殘者。
        <lb ed="X" n="0411b02"/>歸納庫下。碎焙之。均而分俵。以當麵也。堂頭言汝來。
        <lb ed="X" n="0411b03"/>適丁其時。良然。嵩大驚止此。已見諲老平生爾。他具
                <lb ed="X" n="0411b04"/>燈錄。</p><p>
        <lb ed="X" n="0411b05"/>系曰。頌古自汾陽始。觀其頌布毛公案。曰。侍者初心
        <lb ed="X" n="0411b06"/>慕勝緣。辭師擬去學參禪。鳥窠知是根機熟。吹毛當
        <lb ed="X" n="0411b07"/>下獲心安。與胡僧金錫光偈。看他吐露。終是作家。真
        <lb ed="X" n="0411b08"/>寔宗師一拈一舉。皆從性中流出。殊不以攢華疊錦
        <lb ed="X" n="0411b09"/>為貴也。</p>
</div>
