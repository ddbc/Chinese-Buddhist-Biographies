<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0404a02weiJin">
    <head><lb ed="X" n="0404a02"/>　　　　<persName key="A001066">惟勁</persName>大師傳</head>
    <p><anchor n="X.77.1524.0404a03"/><lb ed="X" n="0404a03"/><persName key="A001066">寶聞大師惟勁</persName>。<placeName key="CN0350104Z18AA">福州</placeName>人也。素持苦行。不衣繒纊。惟壞
        <lb ed="X" n="0404a04"/>衲度寒暑。時謂頭陀焉。初參<persName key="A003677">雪峰</persName>。深入淵奧。復問法
        <lb ed="X" n="0404a05"/><persName key="A008370">玄沙</persName>之席。心印符會。一日謂鑒上座曰。聞汝註楞嚴
        <lb ed="X" n="0404a06"/>經。是否。曰不敢。師曰。二文殊如何註。曰請師鑒。師乃
        <lb ed="X" n="0404a07"/>揚袂而去。<date from-iso="0898-09-20" to-iso="0901-05-17" key="j20493112050280">唐光化中</date>。入<placeName key="CN0430412M01AA">南岳</placeName>。住<placeName key="CN0430412T15AA">三生藏</placeName>。藏中有鏡燈
        <lb ed="X" n="0404a08"/>一座。華嚴第三祖<persName key="A002450">賢首</persName>大師所製也。師覩之。頓悟廣
        <lb ed="X" n="0404a09"/>大法界重重帝網之門。佛佛羅光之像。因歎曰。此先
        <lb ed="X" n="0404a10"/>哲奇功。非具不思議善權之智。何以創焉。乃著五字
        <lb ed="X" n="0404a11"/>頌五章。覧者悟理事相融。後終<placeName key="CN0430412M01AA">南嶽</placeName>。師著述。有寶林
        <lb ed="X" n="0404a12"/>傳四卷。紀<date from-iso="0785-02-18" to-iso="0805-02-28" key="j20078242015139">貞元</date>後。禪門繼踵源流。又製七言覺地頌。
        <lb ed="X" n="0404a13"/>廣明諸教緣起。又著南岳高僧傳。皆流傳於世云。</p>
</div>
