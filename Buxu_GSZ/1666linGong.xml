<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0425a17linGong">
    <head><lb ed="X" n="0425a17"/>　　　　月華山琳公傳(雲達附)</head>
    <p><anchor n="X.77.1524.0425a18"/><lb ed="X" n="0425a18"/>琳公。曲江都渚人。姓鄧氏。少學儒。能談王伯大略。已
        <lb ed="X" n="0425a19"/>而學佛。誦經得度。以詩自雄。往來江淮間。博覽廣記。
        <lb ed="X" n="0425a20"/>推為文章僧。徐而知非。一掃前習。參寶師於洞山。一
        <lb ed="X" n="0425a21"/>見已心大器之。久之。遂付心印。因南還。結菴於舊山
        <lb ed="X" n="0425a22"/>之白蓮。學者聞其名。自遠至者無算。州以眾狀請出
        <lb ed="X" n="0425a23"/>世。師遁大洞中累月。眾求不已。得之黽勉從赴。自是
        <lb ed="X" n="0425a24"/>縉紳緇素。途經江滸。無不艤舟造室。師高論自嘉。致
        <lb ed="X" n="0425b01"/>人人有得而返。四方衲子。奔走於路。一言之下達心
        <lb ed="X" n="0425b02"/>要。為人師者數十人。晚年避喧退居西堂。諸方因稱
        <lb ed="X" n="0425b03"/>西堂琳公。寶林山為六祖道場。詔擇名德。錫殊名命
        <lb ed="X" n="0425b04"/>服以居之。漕臺以為舉。固辭不行。乃即菴自甓壽藏
        <lb ed="X" n="0425b05"/>曰。吾歸骨於此矣。地舊為月華山招提朗弘法處也。
        <lb ed="X" n="0425b06"/>朗歿眾散。寺亦隨廢。至師復大興。僉謂後身。余襄公
        <lb ed="X" n="0425b07"/>靖銘其藏曰。湛然性相本無為。涉于形器有持隳。他
        <lb ed="X" n="0425b08"/>年幻質此於歸。甞言無佛良遣有知。雲達。桂州陽朔
        <lb ed="X" n="0425b09"/>人。甞曰。生本無物。何有本鄉。悟在于心。豈須戲論。南
        <lb ed="X" n="0425b10"/>游洞山。寶禪師授以大乘之要。竟不出世。隱於羅浮
        <lb ed="X" n="0425b11"/>山之黃龍洞。自得而已。</p>
</div>
