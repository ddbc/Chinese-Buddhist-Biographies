<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0404a14shenYan">
    <head><lb ed="X" n="0404a14"/>　　　　鼓山國師傳(從展附)</head>
    <p><anchor n="X.77.1524.0404a15"/><lb ed="X" n="0404a15"/>鼓山國師。神晏。大梁人也。姓李氏。幼惡葷羶。樂聞鐘
        <lb ed="X" n="0404a16"/>梵。年十二。時有白氣數道。騰于所居屋壁。師即揮毫
        <lb ed="X" n="0404a17"/>書璧曰。白道從茲速改張。休來顯現作妖祥。定祛邪
        <lb ed="X" n="0404a18"/>行歸真見。必得超凡入聖鄉。題罷。氣即隨滅。年甫志
        <lb ed="X" n="0404a19"/>學。遘疾甚。亟夢神人與藥。覺而頓愈。明年又夢梵僧
        <lb ed="X" n="0404a20"/>告云。出家時至矣。遂依衛州白鹿山道規禪師披削。
        <lb ed="X" n="0404a21"/>嵩嶽受具。謂同學曰。古德云。白四羯磨後全體戒定
        <lb ed="X" n="0404a22"/>慧。豈準繩而可拘也。於是。杖錫遍叩禪關。但記語言。
        <lb ed="X" n="0404a23"/>存乎知解。及造雪嶺。朗然符契。一日參雪峰。峰知其
        <lb ed="X" n="0404a24"/>緣熟。忽起搊住曰。是什麼。師釋然了悟。亦忘其了心。
        <lb ed="X" n="0404b01"/>惟舉手搖曳而已。雪峰曰。子作道理耶。師曰。何道理
        <lb ed="X" n="0404b02"/>之有。雪峰審其懸解。撫而印之。暨雪峰歸寂。閩帥。於
        <lb ed="X" n="0404b03"/>府城左二十里。開鼓山創禪宮。請揚宗教。曰今為諸
        <lb ed="X" n="0404b04"/>仁者刺頭。入諸聖化門裏。斗藪不出。所以向仁者道。
        <lb ed="X" n="0404b05"/>教排不到。祖不西來。三世諸佛不能唱。十二分教載
        <lb ed="X" n="0404b06"/>不起。凡聖攝不得。古今傳不得。忽爾是个漢。未通个
        <lb ed="X" n="0404b07"/>消息。向他恁麼道。被他驀口摑。還怪得他麼。雖然如
        <lb ed="X" n="0404b08"/>此。也不得亂摑。鼓山尋常道。更有一人不跨石門。須
        <lb ed="X" n="0404b09"/>有不跨石門句。作麼生是不跨石門句。鼓山自住三
        <lb ed="X" n="0404b10"/>十餘年。五湖四海來者。向高山頂上。看山玩水。未見
        <lb ed="X" n="0404b11"/>一人快利通得。如今還有人通得也。不昧兄弟。珍重。
        <lb ed="X" n="0404b12"/>乃有偈。示眾曰。直下猶難會。尋言轉更賖。若論佛與
        <lb ed="X" n="0404b13"/>祖。特地隔天涯。閩帥禮重。常詢法要焉。</p><p>
        <lb ed="X" n="0404b14"/>保福禪師從展。福州人也。生陳氏。年十五。禮雪峰為
        <lb ed="X" n="0404b15"/>受業師。十八本州大中寺具戒。游吳楚間。後歸執侍
        <lb ed="X" n="0404b16"/>雪峰。一日忽召曰。還會麼。師欲近前。峰以杖拄之。師
        <lb ed="X" n="0404b17"/>當下知歸。又常以古今因緣。詢長慶稜和尚。稜深許
        <lb ed="X" n="0404b18"/>之。梁貞明四年丁丑。漳州刺史王公欽。承道風。創保
        <lb ed="X" n="0404b19"/>福院。迎請居之。師曰。上座行脚事作麼生不會。會取
        <lb ed="X" n="0404b20"/>好莫傍家取人處分。若是久在叢林。粗委些子遠近。
        <lb ed="X" n="0404b21"/>可以隨處任真。後學未知次序。山僧不惜口業。向汝
        <lb ed="X" n="0404b22"/>道。塵劫來事。只在如今。還會麼。問。因言辯急時如何。
        <lb ed="X" n="0404b23"/>師曰。因甚麼言。僧低頭良久。師曰。擊電之機。徒勞佇
        <lb ed="X" n="0404b24"/>思。問。欲達無生路。應須識本源。如何是本源。師良久
        <lb ed="X" n="0404c01"/>却問侍者。適來僧問甚麼。其僧再舉。師乃喝出曰。我
        <lb ed="X" n="0404c02"/>不患聾。師因僧侍立。問曰。汝得恁麼麤心。僧曰。甚麼
        <lb ed="X" n="0404c03"/>是某甲麤心處。師拈一塊土。度與僧曰。拋向門前著。
        <lb ed="X" n="0404c04"/>僧拋却來曰。甚處某甲麤心。師曰。我見築著磕著道
        <lb ed="X" n="0404c05"/>汝麤心。師住保福。僅一紀。學眾不下七百。其接機利
        <lb ed="X" n="0404c06"/>物。不可備錄。唐天成三年戊子。示有微疾。僧入丈室
        <lb ed="X" n="0404c07"/>問訊。師曰。吾與汝相識年深。有何方術相救。僧曰。方
        <lb ed="X" n="0404c08"/>術甚有。聞說和尚不解忌口。又謂眾曰。吾旬日來。氣
        <lb ed="X" n="0404c09"/>力困劣。別無他。只是時至。僧問。時既至矣。師去即是。
        <lb ed="X" n="0404c10"/>住即是。師曰道道。曰怎麼即某甲不敢造次。師曰。失
            <lb ed="X" n="0404c11"/>錢遭罪。言訖而寂。</p><p>
        <lb ed="X" n="0404c12"/>系曰。予登鼓山。覽國師遺跡。至喝水巖。風景凄楚。相
        <lb ed="X" n="0404c13"/>傳。師甞宴坐於此。溪水喧聒。師喝之。水為倒流遠去。
        <lb ed="X" n="0404c14"/>至今猶然。國師高風。千載可想見矣。保福機語。如嚴
        <lb ed="X" n="0404c15"/>霜急颸。亦足摧殺。但君子不欲多上人。陳老師那應
        <lb ed="X" n="0404c16"/>便築受降城耶。</p>
</div>
