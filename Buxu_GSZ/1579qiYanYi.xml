<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0389a22qiYanYi">
    <head><lb ed="X" n="0389a22"/>　　　　<persName key="A015434">栖巖益</persName>和尚傳</head>
    <p><anchor n="X.77.1524.0389a23"/><lb ed="X" n="0389a23"/><persName key="A015434">栖巖益</persName>和尚。<placeName key="CN0410103Z18AA">鄭州</placeName>劉氏子也。方在娠。其母夢適野而
        <lb ed="X" n="0389a24"/>得金印。野有人曰。亟以獻佛無留也。即望見塔廟甚
        <lb ed="X" n="0389b01"/>盛。因懷印以往。既寤而師生。父母異之。甫齓俾出依
        <lb ed="X" n="0389b02"/>鎮陽<placeName key="CN0410505T01AA">天寧</placeName>朏公。父母南歸。以幼復擕從焉。<date from-iso="1257-01-01" to-iso="1258-12-31" key="j21801712180900">十五六</date>衣
        <lb ed="X" n="0389b03"/>裓。北征學於<placeName key="CN0110102Z01AA">燕中</placeName><placeName key="CN0110102T05AA">寶集寺</placeName>。又學華嚴圓頓教于<placeName key="CN0130123Z11AA">真定</placeName>
        <lb ed="X" n="0389b04"/>淨公。學唯識于大梁孝嚴溫公。歲月逾滋。心義洞了。
        <lb ed="X" n="0389b05"/>溫每豎義。鳴鼓升堂。義鋒四起。師惟豎一指。當其所
        <lb ed="X" n="0389b06"/>至。霧解氷銷。莫不捲舌低睂。以就聽位。尋退修壁觀
        <lb ed="X" n="0389b07"/>於明月山。大比丘全公輩。謂今塵剎俱空。法無所住。
        <lb ed="X" n="0389b08"/>燈昏夜永。孰測迷津。乃共即山中。請師出世。師感受
        <lb ed="X" n="0389b09"/>其言。出居許州<placeName key="CN0411002T03AA">大洪濟寺</placeName>。開唯識宗旨。購疏記三十
        <lb ed="X" n="0389b10"/>餘部。凡一千三百餘卷。師以次敷宣義。聲振遠近。傾
        <lb ed="X" n="0389b11"/>耳位下者。恒千餘人。自<placeName key="CN0000003R01AA">河</placeName>以南。願學者皆趍焉。其始
        <lb ed="X" n="0389b12"/>至也。殘屋與僧。各不四五。既而敝者新。無者有。莊嚴
        <lb ed="X" n="0389b13"/>殊甚。如天宮殿。信度檀田。出入衍溢。皆師德化所致。
        <lb ed="X" n="0389b14"/>師戒律精嚴。終身壞衣粗食。然四指以煉心。講唯識
        <lb ed="X" n="0389b15"/>四十餘年。凡三十餘周。<placeName key="CN0000012D01AA">河洛</placeName>之間。設席以待者。遑遑
        <lb ed="X" n="0389b16"/>如不及。上之王公貴人。下之樵兒牧叟。無不敬禮信
        <lb ed="X" n="0389b17"/>向。四方欲究窮了義者。皆以師為歸。亦孰知師所謂
        <lb ed="X" n="0389b18"/>了義者。不徒在言說間也。賜號<persName key="A015434">佛性圓明普炤大師</persName>。
        <lb ed="X" n="0389b19"/>以<date from-iso="1315-05-12" to-iso="1315-06-10" key="j22014852201514">延祐二年四月</date>示寂。年七十有三。僧臘五十有五。
        <lb ed="X" n="0389b20"/>全身塔於城南。</p>
</div>
