<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0501b12deCong">
    <head><lb ed="X" n="0501b12"/>　　　　德聰．法寧二師傳</head>
    <p><anchor n="X.77.1524.0501b13"/><lb ed="X" n="0501b13"/>德聰。姑蘇張潭人。生仰氏。初入杭淨光院。領具戒於
        <lb ed="X" n="0501b14"/>梵天寺。參游諸方。得心印太平。興國中。結廬華亭余
        <lb ed="X" n="0501b15"/>山之東峰。有二虎為之衛。名大青小青。行則隨侍前。
        <lb ed="X" n="0501b16"/>後有禪者。造焉。見掛一袠梁間。問之。曰。此佛經也。問
        <lb ed="X" n="0501b17"/>甞讀否。師曰。如人看家書。既知之矣。何再讀為。甞曰
        <lb ed="X" n="0501b18"/>古人貴行。吾何言哉。其他問皆默不對。嗣住超果。慶
        <lb ed="X" n="0501b19"/>依尊者自杭奉觀音像來。師預知之曰。三日內。當有
        <lb ed="X" n="0501b20"/>主公至。及期果然。天禧元年七月。趺坐而逝。閱月貌
        <lb ed="X" n="0501b21"/>如生。葬佘山峰。後遷於南嶺。
        <lb ed="X" n="0501b22"/>法寧者。先住沂州馬[山*耆]山淨居寺。人稱曰馬[山*耆]禪師。
        <lb ed="X" n="0501b23"/>一日航海抵青龍。有章衮母夫人高氏。夢天神告曰
        <lb ed="X" n="0501b24"/>古佛至。翼日如夢候之。師適至。奉迎止錢氏園。其夜
        <lb ed="X" n="0501c01"/>地有光。掘之得碑。云大唐禪寺福德橋下。又得金剛
        <lb ed="X" n="0501c02"/>佛像。於是建寺崇事焉。後右丞朱諤迎。師主佘山昭
        <lb ed="X" n="0501c03"/>慶。而卒。塔於方丈東偏。師嗣雪竇明。明嗣長蘆和。和
        <lb ed="X" n="0501c04"/>嗣法雲本。雲門裔也。</p>
</div>
