<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0427c17shanBen">
    <head><lb ed="X" n="0427c17"/>　　　　大通本禪師傳</head>
    <p><anchor n="X.77.1524.0427c18"/><lb ed="X" n="0427c18"/>善本。族董氏。漢仲舒之後也。其先家大康仲舒村。大
        <lb ed="X" n="0427c19"/>父琪。父溫。皆官於頴。遂為頴人。母無子。禱白衣大士。
        <lb ed="X" n="0427c20"/>誓曰。得子必以事佛。即蔬食俄娠。及生骨相秀異。方
        <lb ed="X" n="0427c21"/>晬而孤。母育於叔祖玠之家。既長博學。操履清修。母
        <lb ed="X" n="0427c22"/>亡哀毀過禮。無仕宦意。氣剛不屈。沉嘿白眼公卿。嘉
        <lb ed="X" n="0427c23"/>祐八年。至京師地藏院。試通經得度。習毗尼。隨喜雜
        <lb ed="X" n="0427c24"/>華。夜夢見童子。如世所畵善財。合掌導而南。既覺曰。
        <lb ed="X" n="0428a01"/>諸佛菩薩。加被我矣。其欲我南詢乎。時圓照道振吳
        <lb ed="X" n="0428a02"/>中。造焉。照一見知為法器。特顧之。服勤五年。盡得其
        <lb ed="X" n="0428a03"/>要。其整頓提撕之綱。研練差別之智。縱橫卷舒。度越
        <lb ed="X" n="0428a04"/>前規。一時流輩。無出其右。圓照倚之。以大其家。元豐
        <lb ed="X" n="0428a05"/>七年。遍遊居浮山太守岩。出世住婺州雙林。移錢塘
        <lb ed="X" n="0428a06"/>淨慈。繼圓照後。法席冠江浙。時號大小本云。上聞其
        <lb ed="X" n="0428a07"/>名。有詔住上都法雲寺。賜號大通禪師。師玉立孤峻。
        <lb ed="X" n="0428a08"/>未甞以言狥物。以色假人。王公貴人。施捨填門。而精
        <lb ed="X" n="0428a09"/>粗與眾共。住八年。請於朝。願歸老西湖。詔可。遂東還。
        <lb ed="X" n="0428a10"/>菴龍山崇德。杜門却掃。與世相忘。天下願見不可得。
        <lb ed="X" n="0428a11"/>師臨眾三十年。未甞笑。及閑居時。抵掌笑語。問其故。
        <lb ed="X" n="0428a12"/>曰。不莊敬何以率眾。吾昔為叢林。故強行之。非性實
        <lb ed="X" n="0428a13"/>然也。所至見佛菩薩行立之像。不敢坐。伊蒲塞饌。以
        <lb ed="X" n="0428a14"/>魚胾名者不食。其真誠敬事。防心離過。類如此。大觀
        <lb ed="X" n="0428a15"/>三年十二月甲子。屈三指謂左右曰。止有三日。已而
        <lb ed="X" n="0428a16"/>果歿。有異禽。翔鳴于庭而去。塔全身于上方。閱世七
        <lb ed="X" n="0428a17"/>十五。坐四十五夏。</p>
</div>
