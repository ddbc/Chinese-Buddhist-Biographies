<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0517a11xiaoShou">
    <head><lb ed="X" n="0517a11"/>　　　　杭州興教小壽禪師傳</head>
    <p><anchor n="X.77.1524.0517a12"/><lb ed="X" n="0517a12"/>小壽禪師。不知何許人誰氏子也。以同時有永明壽。
        <lb ed="X" n="0517a13"/>故稱小壽以別之。二壽。皆天台韶國師真子。師聞墮
        <lb ed="X" n="0517a14"/>薪而悟。作偈曰。撲落非他物。縱橫不是塵。山河及大
        <lb ed="X" n="0517a15"/>地。全露法王身。國師頷之。及開法。衲子爭師尊之。天
        <lb ed="X" n="0517a16"/>禧中。御史中丞王公隨。出鎮錢塘。往候師至湖上。去
        <lb ed="X" n="0517a17"/>騶從。獨步登寢室。師方負暄毳衣自若。忽見之問曰。
        <lb ed="X" n="0517a18"/>官人何姓。王公曰。名隨姓王。即拜之。師推蒲團藉地
        <lb ed="X" n="0517a19"/>坐。語笑終日而去。門人讓之曰。彼王臣來。奈何不為
        <lb ed="X" n="0517a20"/>禮。此一眾所係。非細事也。師唯唯。他日王公復至。眾
        <lb ed="X" n="0517a21"/>橫撞大鐘。傾寺出迎。而師前趨立於松下。王公望見。
        <lb ed="X" n="0517a22"/>出輿握其手曰。何不如前日相見。而遽為此禮數耶。
        <lb ed="X" n="0517a23"/>師顧左右。且行且言曰。中丞即得。奈知事嗔何。其天
        <lb ed="X" n="0517a24"/>資粹美如此。</p>
</div>
