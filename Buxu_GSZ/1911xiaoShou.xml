<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0517a11xiaoShou">
    <head><lb ed="X" n="0517a11"/>　　　　杭州<placeName key="PL000000011431">興教</placeName><persName key="A017494">小壽</persName>禪師傳</head>
    <p><anchor n="X.77.1524.0517a12"/><lb ed="X" n="0517a12"/><persName key="A017494">小壽</persName>禪師。不知何許人誰氏子也。以同時有<persName key="A000282">永明壽</persName>。
        <lb ed="X" n="0517a13"/>故稱<persName key="A017494">小壽</persName>以別之。二壽。皆<placeName key="PL000000014411">天台</placeName><persName key="A008355">韶國師</persName>真子。師聞墮
        <lb ed="X" n="0517a14"/>薪而悟。作偈曰。撲落非他物。縱橫不是塵。山河及大
        <lb ed="X" n="0517a15"/>地。全露法王身。<persName key="A008355">國師</persName>頷之。及開法。衲子爭師尊之。<date from-iso="1017-02-06" to-iso="1022-02-09" key="j20925482094377">天<lb ed="X" n="0517a16"/>禧中</date>。御史中丞<persName key="A017492">王公隨</persName>。出鎮<placeName key="PL000000011516">錢塘</placeName>。往候師至湖上。去
        <lb ed="X" n="0517a17"/>騶從。獨步登寢室。師方負暄毳衣自若。忽見之問曰。
        <lb ed="X" n="0517a18"/>官人何姓。王公曰。名<persName key="A017492">隨</persName>姓王。即拜之。師推蒲團藉地
        <lb ed="X" n="0517a19"/>坐。語笑終日而去。門人讓之曰。彼王臣來。奈何不為
        <lb ed="X" n="0517a20"/>禮。此一眾所係。非細事也。師唯唯。他日王公復至。眾
        <lb ed="X" n="0517a21"/>橫撞大鐘。傾寺出迎。而師前趨立於松下。王公望見。
        <lb ed="X" n="0517a22"/>出輿握其手曰。何不如前日相見。而遽為此禮數耶。
        <lb ed="X" n="0517a23"/>師顧左右。且行且言曰。中丞即得。奈知事嗔何。其天
        <lb ed="X" n="0517a24"/>資粹美如此。</p>
</div>
