<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0423b15faAn">
    <head><lb ed="X" n="0423b15"/>　　　　延恩安公傳</head>
    <p><anchor n="X.77.1524.0423b16"/><lb ed="X" n="0423b16"/>法安。臨川許氏子。幼謝父母。師事承天長老慕閑。年
        <lb ed="X" n="0423b17"/>二十誦經。通授僧服。則無守家傳鉢之心。求師問道。
        <lb ed="X" n="0423b18"/>不見山川寒暑。初依雪竇顯。顯歿。依天衣懷。蒙印可。
        <lb ed="X" n="0423b19"/>棲法席數年。同參皆推上之。法雲秀。尤與之友善。年
        <lb ed="X" n="0423b20"/>三十有七。慨然以莊嚴佛土為己任。初居黃山如意
        <lb ed="X" n="0423b21"/>院。破屋壞垣。無蔽風雨。師力新之。未十年大廈崇成。
        <lb ed="X" n="0423b22"/>如天宮下降。衲子歸。遂為叢席。乃復謝去。至南昌某
        <lb ed="X" n="0423b23"/>縣。又興延恩。始至草屋數楹。敗床不簀。師處之超然。
        <lb ed="X" n="0423b24"/>縣尹裴士章。欲合豪右。為師一新之。師曰。檀法本以
        <lb ed="X" n="0423c01"/>度人。今不發心而強之。是名作業。非佛事也。固止之。
        <lb ed="X" n="0423c02"/>亦居十年。凡安眾之地。冬燠而夏凉。鐘魚而粥。鐘魚
        <lb ed="X" n="0423c03"/>而飯。來者息焉。師所歷足跡萬里。一鉢蕭然。孳孳以
        <lb ed="X" n="0423c04"/>接物。利生為務。因緣乖合。一付之度外。其居延恩也。
        <lb ed="X" n="0423c05"/>人視之不堪其憂。是時法雲秀公。有眾千百。說法如
        <lb ed="X" n="0423c06"/>雲雨。所居世界莊嚴。可以為兄弟接羽翼而天飛也。
        <lb ed="X" n="0423c07"/>以書招師。師發書一笑而已。以元豐甲子歲七月示
        <lb ed="X" n="0423c08"/>疾。化于延恩寢室。閱世六十有一。坐四十有一夏。營
        <lb ed="X" n="0423c09"/>塔於後山。距寺百步葬焉。靈源清禪師。語黃山谷曰。
        <lb ed="X" n="0423c10"/>我初發心。實在延恩。安公告戒[竺-二+束]勵。如父母師友。中
        <lb ed="X" n="0423c11"/>心以謂。凡住山者。法如是爾。及游諸方。罕遇如安公
        <lb ed="X" n="0423c12"/>者。以是提耳之誨。不忘於心。若安公名稱利養。實不
        <lb ed="X" n="0423c13"/>能與天下衲師爭衡。然此自不滿安公之一笑。山谷
        <lb ed="X" n="0423c14"/>因為銘塔云。</p>
</div>
