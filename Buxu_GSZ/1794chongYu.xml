<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0474b10chongYu">
    <head><lb ed="X" n="0474b10"/>　　　　<persName key="A001039">約之裕</persName>公傳</head>
    <p><anchor n="X.77.1524.0474b11"/><lb ed="X" n="0474b11"/><persName key="A001039">崇裕</persName>。字<persName key="A001039">約之</persName>。<placeName key="CN0320402Z12AA">毗陵</placeName>陳氏子。其母。感龐眉僧入夢而生。
        <lb ed="X" n="0474b12"/>生而體弱。十日而九疾。父母以夢故。冀徼靈釋氏愈
        <lb ed="X" n="0474b13"/>之。命為沙彌。尋受具為大僧。鞠明究曛。唯以觀心為
        <lb ed="X" n="0474b14"/>務。見<persName key="A001032">元叟端</persName>公。又見<persName key="A009087">佛慧義</persName>公。淬礪益力。雖金牆鐵
        <lb ed="X" n="0474b15"/>壁。必欲拓開乃已。二公。亦期師有立。所以警發者甚
        <lb ed="X" n="0474b16"/>至。師急於求證。復走<placeName key="CN0330106T09AA">中天竺</placeName>山。參<persName key="A000062">廣智訢</persName>公。留侍十
        <lb ed="X" n="0474b17"/>餘年。盡得其道。御史中丞<persName key="A009091">張公起巖</persName>。問<persName key="A000062">廣智</persName>云。選佛
        <lb ed="X" n="0474b18"/>場僧伽。如此之多。其有弗悖般若者乎。<persName key="A000062">廣智</persName>云。戒律
        <lb ed="X" n="0474b19"/>精嚴。言行不相背馳。唯<persName key="A001039">崇裕</persName>一人。自受度以來。脅不
        <lb ed="X" n="0474b20"/>沾席三十年矣。<persName key="A009091">張公</persName>深加獎歎。師之聲光。自是日起
        <lb ed="X" n="0474b21"/>叢林中。始出世太平<placeName key="unknown">南禪</placeName>。黑白翕然宗之。一日令圬
        <lb ed="X" n="0474b22"/>人塓壁。壁中隆然如有物。抉之獲<persName key="A002799">悉達太子</persName>像。乃佛
        <lb ed="X" n="0474b23"/>牙所刻成。師召工傅以黃金。金迸裂。舍利從中涌出。
        <lb ed="X" n="0474b24"/>雕小香殿奉之。亦師道法精誠。所感而致也。尋遷九
        <lb ed="X" n="0474c01"/>江<placeName key="CN0360402T21AA">圓通</placeName>。<date from-iso="0960-02-09" to-iso="1001-11-21" key="j20717322086992">宋之初</date>。有神僧<persName key="unknown">道濟德</persName>公。將示寂。累青石為
        <lb ed="X" n="0474c02"/>塔。語其徒曰。此塔若紅。即吾再來。暨<persName key="A008630">圓機旻</persName>公來鎮
        <lb ed="X" n="0474c03"/>法席。塔果紅色。人異之。公人號為古佛。其臨終復爾。
        <lb ed="X" n="0474c04"/>懸記。有三百年之後大興佛事之讖。師入院之夕。眾
        <lb ed="X" n="0474c05"/>僧夢公至。而其塔燁然有光者彌月。人尤異之。謂自
        <lb ed="X" n="0474c06"/>旻公至師。正踰三百之數。其能動物。葢不徒然也。寺
        <lb ed="X" n="0474c07"/>當菑毀之後。師大興土木。幻出天宮。<persName key="A009115">榮國公火你赤</persName>。
        <lb ed="X" n="0474c08"/>以朝之重臣。總戎<placeName key="CN0360103E02AA">江西</placeName>。申弟子之禮。暨我　<persName key="A003672">太祖</persName>興
        <lb ed="X" n="0474c09"/>隆釋教。開善世院。命大浮屠統之。諸方以師名上聞。
        <lb ed="X" n="0474c10"/>移主<placeName key="CN0330212T01AA">阿育王山廣利禪寺</placeName>。尋被　旨。與<placeName key="CN0320102M02AA">鍾山</placeName>法會。而
        <lb ed="X" n="0474c11"/>師居其首。召至便殿。問佛法大意。師以偈獻。　<ref type="person" target="#A003672">上</ref>覧
        <lb ed="X" n="0474c12"/>之大悅。因命師書<placeName key="CN0320114T01AA">天界寺</placeName>額。賜食　上前。師或假寐。
        <lb ed="X" n="0474c13"/>鼻息微有聲。鄰坐引裾覺之。　<ref type="person" target="#A003672">上</ref>歎曰。此老人無機
        <lb ed="X" n="0474c14"/>心。誠善知識也。師容貌魁梧。日用之間。服粗食糲。一
        <lb ed="X" n="0474c15"/>出於天性。無所勉強。每欲撾鼓而退。為眾所擁留而
        <lb ed="X" n="0474c16"/>止。生於<date from-iso="1304-02-14" to-iso="1305-02-02" key="j21973802197734">大德甲辰</date>。未詳所終。三會語。各有錄。行世。</p>
</div>
