<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0474b10chongYu">
    <head><lb ed="X" n="0474b10"/>　　　　約之裕公傳</head>
    <p><anchor n="X.77.1524.0474b11"/><lb ed="X" n="0474b11"/>崇裕。字約之。毗陵陳氏子。其母。感龐眉僧入夢而生。
        <lb ed="X" n="0474b12"/>生而體弱。十日而九疾。父母以夢故。冀徼靈釋氏愈
        <lb ed="X" n="0474b13"/>之。命為沙彌。尋受具為大僧。鞠明究曛。唯以觀心為
        <lb ed="X" n="0474b14"/>務。見元叟端公。又見佛慧義公。淬礪益力。雖金牆鐵
        <lb ed="X" n="0474b15"/>壁。必欲拓開乃已。二公。亦期師有立。所以警發者甚
        <lb ed="X" n="0474b16"/>至。師急於求證。復走中天竺山。參廣智訢公。留侍十
        <lb ed="X" n="0474b17"/>餘年。盡得其道。御史中丞張公起巖。問廣智云。選佛
        <lb ed="X" n="0474b18"/>場僧伽。如此之多。其有弗悖般若者乎。廣智云。戒律
        <lb ed="X" n="0474b19"/>精嚴。言行不相背馳。唯崇裕一人。自受度以來。脅不
        <lb ed="X" n="0474b20"/>沾席三十年矣。張公深加獎歎。師之聲光。自是日起
        <lb ed="X" n="0474b21"/>叢林中。始出世太平南禪。黑白翕然宗之。一日令圬
        <lb ed="X" n="0474b22"/>人塓壁。壁中隆然如有物。抉之獲悉達太子像。乃佛
        <lb ed="X" n="0474b23"/>牙所刻成。師召工傅以黃金。金迸裂。舍利從中涌出。
        <lb ed="X" n="0474b24"/>雕小香殿奉之。亦師道法精誠。所感而致也。尋遷九
        <lb ed="X" n="0474c01"/>江圓通。宋之初。有神僧道濟德公。將示寂。累青石為
        <lb ed="X" n="0474c02"/>塔。語其徒曰。此塔若紅。即吾再來。暨圓機旻公來鎮
        <lb ed="X" n="0474c03"/>法席。塔果紅色。人異之。公人號為古佛。其臨終復爾。
        <lb ed="X" n="0474c04"/>懸記。有三百年之後大興佛事之讖。師入院之夕。眾
        <lb ed="X" n="0474c05"/>僧夢公至。而其塔燁然有光者彌月。人尤異之。謂自
        <lb ed="X" n="0474c06"/>旻公至師。正踰三百之數。其能動物。葢不徒然也。寺
        <lb ed="X" n="0474c07"/>當菑毀之後。師大興土木。幻出天宮。榮國公火你赤。
        <lb ed="X" n="0474c08"/>以朝之重臣。總戎江西。申弟子之禮。暨我　太祖興
        <lb ed="X" n="0474c09"/>隆釋教。開善世院。命大浮屠統之。諸方以師名上聞。
        <lb ed="X" n="0474c10"/>移主阿育王山廣利禪寺。尋被　旨。與鍾山法會。而
        <lb ed="X" n="0474c11"/>師居其首。召至便殿。問佛法大意。師以偈獻。　上覧
        <lb ed="X" n="0474c12"/>之大悅。因命師書天界寺額。賜食　上前。師或假寐。
        <lb ed="X" n="0474c13"/>鼻息微有聲。鄰坐引裾覺之。　上歎曰。此老人無機
        <lb ed="X" n="0474c14"/>心。誠善知識也。師容貌魁梧。日用之間。服粗食糲。一
        <lb ed="X" n="0474c15"/>出於天性。無所勉強。每欲撾鼓而退。為眾所擁留而
        <lb ed="X" n="0474c16"/>止。生於大德甲辰。未詳所終。三會語。各有錄。行世。</p>
</div>
