<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0410a07xingNian">
    <head><lb ed="X" n="0410a07"/>　　　　首山念禪師傳</head>
    <p><anchor n="X.77.1524.0410a08"/><lb ed="X" n="0410a08"/>首山省念禪師。萊州狄□子。幼棄家。得度於南禪寺。
        <lb ed="X" n="0410a09"/>為人簡重有精識。甞誦法華經。眾目為念法華。晚于
        <lb ed="X" n="0410a10"/>風穴會中。充知客。隨眾作止。無所參扣。然終疑教外
        <lb ed="X" n="0410a11"/>有別傳之妙不言也。風穴。每念大仰讖臨濟法道有
        <lb ed="X" n="0410a12"/>遇風則止之語。懼身當之。注意于念。一日陞座曰。世
        <lb ed="X" n="0410a13"/>尊以青蓮華目。顧迦葉。正當是時。且道箇甚麼。若言
        <lb ed="X" n="0410a14"/>不說而說。又成埋沒先聖。語未卒。念便下去。侍者進
        <lb ed="X" n="0410a15"/>曰。念法華。無言而去。何也。穴曰。渠會也。明日念與真
        <lb ed="X" n="0410a16"/>園頭。同上問訊。穴問真曰。如何是世尊不說說。對曰。
        <lb ed="X" n="0410a17"/>鵓鳩樹頭鳴。穴曰。汝作許多癡福何用。因問師。師曰。
        <lb ed="X" n="0410a18"/>動容揚古路。不墮悄然機。穴謂真曰。看渠下語。穴一
        <lb ed="X" n="0410a19"/>日又陞座。顧視大眾。師便下去。穴即歸方丈。自是聲
        <lb ed="X" n="0410a20"/>名重諸方。一日白兆楚和上。至汝州宣化。穴令師往
        <lb ed="X" n="0410a21"/>傳語。纔相見。提起坐具便問。展即是不展即是。兆曰。
        <lb ed="X" n="0410a22"/>自家看取。師便喝。兆曰。我曾親近知識來。未甞輒敢
        <lb ed="X" n="0410a23"/>如此造次。師曰。草賊大敗。兆曰。來日若見風穴。待一
        <lb ed="X" n="0410a24"/>一舉似。師曰。一任一任。不得忘却。師乃先還。舉似穴。
        <lb ed="X" n="0410b01"/>穴曰。今日又被汝收下一員草賊也。師曰。好手不張
        <lb ed="X" n="0410b02"/>名。兆次日見穴。舉前話。穴曰。非但昨日。今日和贓捉
        <lb ed="X" n="0410b03"/>敗。師後開法首山。為第一世。登其門者。皆叢林精練
        <lb ed="X" n="0410b04"/>衲子。然天下稱法席之冠。必指首山。甞謂眾曰。佛法
        <lb ed="X" n="0410b05"/>無多子。只是汝輩自信不及。若能自信。千聖出頭來。
        <lb ed="X" n="0410b06"/>無奈汝何。何故如此。為向汝面前。無開口處。祇為汝
        <lb ed="X" n="0410b07"/>自信不及。向外馳求。所以到這裏。假如便是釋迦佛。
        <lb ed="X" n="0410b08"/>也與汝三十棒。然雖如是。初機後學。憑箇什麼道理。
        <lb ed="X" n="0410b09"/>且問汝輩還得與麼也未。良久曰。若得與麼。方名無
        <lb ed="X" n="0410b10"/>事。僧問。臨濟喝。德山棒。未審明什麼邊事。師曰。汝試
        <lb ed="X" n="0410b11"/>道看。僧便喝。師曰瞎。僧又喝。師曰。這瞎漢。只管亂喝
        <lb ed="X" n="0410b12"/>作麼。僧禮拜。師打之。因曰。諸上座。不得胡喝亂喝。尋
        <lb ed="X" n="0410b13"/>常向汝道。賓則始終賓。主則始終主。賓無二賓。主無
        <lb ed="X" n="0410b14"/>二主。若有二賓二主。即是兩箇瞎漢。所以我若立汝
        <lb ed="X" n="0410b15"/>須坐。我若坐汝須立。坐則共汝坐。立則共汝立。雖然
        <lb ed="X" n="0410b16"/>如是。也須著眼始得。師道被天下。移寶安山廣教院。
        <lb ed="X" n="0410b17"/>眾不過四十輩。老於寶應。淳化三年十二月四日。留
        <lb ed="X" n="0410b18"/>僧過歲。作偈曰。吾今年邁六十七。老病相依且過日。
        <lb ed="X" n="0410b19"/>今年記取來年事。來年記著今朝日。至明年是月是
        <lb ed="X" n="0410b20"/>日。陞座辭眾曰。白銀世界金色身。情與無情共一真。
        <lb ed="X" n="0410b21"/>明暗盡時都不照。日輪午後示全身。言訖安坐。日將
        <lb ed="X" n="0410b22"/>昳而逝。茶毗得五色舍利。塔于首山。</p><p>
        <lb ed="X" n="0410b23"/>系曰。當大仰為讖時。溈山固問之。仰良久曰。將此身
        <lb ed="X" n="0410b24"/>心奉塵剎。是則名為報佛恩。即有越爼代庖之意。故
        <lb ed="X" n="0410c01"/>首山即大仰後身無疑也。伸脚在縮脚裏。又何怪溈
        <lb ed="X" n="0410c02"/>仰之後寥寥哉。</p>
</div>
