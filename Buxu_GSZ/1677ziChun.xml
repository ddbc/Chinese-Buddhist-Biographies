<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0430a15ziChun">
    <head><lb ed="X" n="0430a15"/>　　　　丹霞淳傳</head>
    <p><anchor n="X.77.1524.0430a16"/><lb ed="X" n="0430a16"/>子淳。劒州梓潼賈氏子。依縣之大安寺為童子。年二
        <lb ed="X" n="0430a17"/>十七。祝髮受具。禮道凝上人為師。通貫教乘。練達藝
        <lb ed="X" n="0430a18"/>學。至大陽訪芙蓉老人。叩以大事。芙蓉目師偉器。示
        <lb ed="X" n="0430a19"/>之曰。古人謂空刼已前承當。佛未出世體會。汝但退
        <lb ed="X" n="0430a20"/>步就己。萬不失一。安用多言。師言下大悟。侍芙蓉有
        <lb ed="X" n="0430a21"/>年。芙蓉。舉立僧。學識威儀。為眾標表。芙蓉深器重之。
        <lb ed="X" n="0430a22"/>以為洞上孤宗。斯人可托。自是名起叢林。崇寧間。王
        <lb ed="X" n="0430a23"/>公信玉。按刑京右。聞師名德。請住南陽丹霞山。道聲
        <lb ed="X" n="0430a24"/>益著。師說法直捷警悟。位下多賢哲士。如了如悟如
        <lb ed="X" n="0430b01"/>預。後皆為天人師。但道熟世疎。能為左右周旋。使師
        <lb ed="X" n="0430b02"/>得一意安唱。不至闕陷者預也。久之。以疾退居唐州
        <lb ed="X" n="0430b03"/>大乘西菴。隨州太守向公。復以洪山保壽為迫。不得
        <lb ed="X" n="0430b04"/>已應之。遂終於保壽。師性孤潔。氣和而貌剛。心慈而
        <lb ed="X" n="0430b05"/>言厲。自髫齔立志。至老不渝。以忘機為化本。以離識
        <lb ed="X" n="0430b06"/>為宗通。故能妙唱五位。橫壓諸方。可謂丈夫矣。塔在
        <lb ed="X" n="0430b07"/>洪山南。</p>
</div>
