<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0431b08faYi">
    <head><lb ed="X" n="0431b08"/>　　　　法一傳(常首座)</head>
    <p><anchor n="X.77.1524.0431b09"/><lb ed="X" n="0431b09"/>法一。字貫道。太師襄陽郡王李公用和之玄孫也。世
        <lb ed="X" n="0431b10"/>居開封祥符。其母見老僧入夢而生。比成童。一切嬉
        <lb ed="X" n="0431b11"/>弄皆不顧。十七試太學為諸生。被服詩書。岸然自負。
        <lb ed="X" n="0431b12"/>從其翁仕淮南。欲任以官。不從。將棄家事長蘆賾公。
        <lb ed="X" n="0431b13"/>翁難之。母曰。此夙世沙門。勿奪其志。未幾賾歿。禮靈
        <lb ed="X" n="0431b14"/>岩通照愿公。得度登具。依之十年無所入。益刻苦奮
        <lb ed="X" n="0431b15"/>厲。時圓悟住蔣山。以大法炬許之。悟奉詔住京師天
        <lb ed="X" n="0431b16"/>寧。師侍行。會靖康之亂。悟還蜀間關。走謁艸堂清公
        <lb ed="X" n="0431b17"/>于疎山。一語頓明大法。紹興七年。泉守寶文劉子羽。
        <lb ed="X" n="0431b18"/>迎住延福院。丞相張公浚。帥福唐。徙住壽山。尚書梁
        <lb ed="X" n="0431b19"/>公汝嘉。守四明。又挽居雪竇。于是公卿大夫。想見風
        <lb ed="X" n="0431b20"/>采。爭先邀迎。惟恐弗及。天台萬年寺。在山谷窮處。其
        <lb ed="X" n="0431b21"/>徒闒茸。有司奏改為禪。率選名緇眾所信服者。為領
        <lb ed="X" n="0431b22"/>袖。師遂又徙萬年。間復一應長蘆。而歸萬年觀音院。
        <lb ed="X" n="0431b23"/>浹日示微疾。說偈入龕而逝。壽七十五也。師生於戚
        <lb ed="X" n="0431b24"/>里。長於華屋。而性與道合。不假師授。一念幡然。超塵
        <lb ed="X" n="0431c01"/>勞而臍覺岸。為世大知識。豈不謂豪傑歟。</p><p>
        <lb ed="X" n="0431c02"/>法堂首座。開封人。丞相薛居正之裔。宣和七年。依長
        <lb ed="X" n="0431c03"/>沙益陽華嚴元軾下髮。遍游叢林。于首楞嚴經。深入
        <lb ed="X" n="0431c04"/>義海。自湖湘至萬年。謁雲巢雪。巢一師別號也。有契。
        <lb ed="X" n="0431c05"/>命掌牋翰。後首眾報恩。室中唯一矮榻。餘無長物。一
        <lb ed="X" n="0431c06"/>日忽語人曰。一月後不復留此。至期。往方丈謁。飯將
        <lb ed="X" n="0431c07"/>曉。書漁父詞於室門。就榻收足而逝。詞曰。此事楞嚴
        <lb ed="X" n="0431c08"/>常露有。梅花雪月交光處。一笑寥寥空。萬古風甌語。
        <lb ed="X" n="0431c09"/>迥然銀漢橫天宇。蝶夢南華方栩栩。班班誰跨豐干
        <lb ed="X" n="0431c10"/>虎。而今忘却來時路。江山暮天涯。目送鴻飛去。</p>
</div>
