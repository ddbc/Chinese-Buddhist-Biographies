<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0518b08keJiu">
    <head><lb ed="X" n="0518b08"/>　　　　可久傳(附清順)</head>
    <p><anchor n="X.77.1524.0518b09"/><lb ed="X" n="0518b09"/>可久。字逸老。錢塘人。天聖初。得度習教於淨覺。無出
        <lb ed="X" n="0518b10"/>世志。喜為古律詩。所居西湖祥符。蕭然一室。清介守
        <lb ed="X" n="0518b11"/>貧。未甞有憂色。東坡守錢塘。當元夕。九曲觀燈。去從
        <lb ed="X" n="0518b12"/>者獨行。入師室。了無燈火。但聞瞻蔔餘香。歎仰留詩。
        <lb ed="X" n="0518b13"/>有不把琉璃閒炤佛。始知無盡本非燈之句。蒲宗孟。
        <lb ed="X" n="0518b14"/>集錢塘古今詩。求藁於師。師曰。隨得隨去。未始留也。
        <lb ed="X" n="0518b15"/>聞者高之。晚年杜門。送客不踰閾。辟穀安坐。觀練熏
        <lb ed="X" n="0518b16"/>修。如此十餘年。牕外唯紅蕉數本。翠竹百箇。淡如也。
        <lb ed="X" n="0518b17"/>一日謂人曰。吾死。蕉竹亦死。擇瑛公亦死。未幾皆驗。
        <lb ed="X" n="0518b18"/>人嗟異之。</p><p>
        <lb ed="X" n="0518b19"/>師友清順。亦錢塘人。字怡然。詩與師齊名。而操行亦
        <lb ed="X" n="0518b20"/>同。石林葉夢得曰。熈寧間。有清順可久二人。其所居
        <lb ed="X" n="0518b21"/>皆湖山勝處。而清約介靜。不妄與人交。無大故不至
        <lb ed="X" n="0518b22"/>城。士大夫。多往就見。時有餽之米者。所取不過數升。
        <lb ed="X" n="0518b23"/>以瓶貯几上。日取二三合食之。雖蔬茹。亦不甞有。故
        <lb ed="X" n="0518b24"/>人尤重之。</p>
</div>
