<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0456a14xingDuan">
    <head><lb ed="X" n="0456a14"/>　　　　元叟端禪師傳</head>
    <p><anchor n="X.77.1524.0456a15"/><lb ed="X" n="0456a15"/>行端。字元叟。族臨海何氏。世為儒家。年十一。從叔父
        <lb ed="X" n="0456a16"/>茂上人。得度於餘杭化城院。氣識淵邃。慨然以道自
        <lb ed="X" n="0456a17"/>任。參藏叟老禪師于徑山。得旨。次至淨慈石林鞏公。
        <lb ed="X" n="0456a18"/>處以記室。大德庚子。出世湖之資福。名聞京國。特旨
        <lb ed="X" n="0456a19"/>賜慧文正辯禪師。行中書平章張公。舉師住中天竺。
        <lb ed="X" n="0456a20"/>復遷靈隱。有旨。設水陸齋於金山。命師說法。竣事入
        <lb ed="X" n="0456a21"/>覲。奏對稱旨。加賜佛日普炤之號。南歸即退。廬于良
        <lb ed="X" n="0456a22"/>渚之西菴。至治壬戌。三宗四眾。相率白於行宣政院。
        <lb ed="X" n="0456a23"/>請師補徑山。仍闔奏請降璽書護持。師至是凡三被
        <lb ed="X" n="0456a24"/>金襴之賜。人以為榮。而師漠如也。主徑山席三十年。
        <lb ed="X" n="0456b01"/>足不越閫。道隆德重。諸方仰之。間作詩文。清絕古雅。
        <lb ed="X" n="0456b02"/>林石田前輩居吳山。閉門無接。于師特敬慕之。甞贈
        <lb ed="X" n="0456b03"/>師以詩。有能吟天寶句不廢嶺南禪之句。石田知師。
        <lb ed="X" n="0456b04"/>以詩猶知見重。況知師以道者乎。先虎岩住徑山時。
        <lb ed="X" n="0456b05"/>師為第一座。每聞巖法座上。舉云。度宗為北兵攻急。
        <lb ed="X" n="0456b06"/>命道士設大醮。奏章天廷。問國家重事。高公伏章。久
        <lb ed="X" n="0456b07"/>不得報。既竣事問故。高公云。為定徑山四十八代住
        <lb ed="X" n="0456b08"/>持。天門不開。故得報遲也。巖舉此謂。住持非苟然。至
        <lb ed="X" n="0456b09"/>於四十八代住持。尚預定之天庭。師聞頗心非之。及
        <lb ed="X" n="0456b10"/>師繼席。適當其次。至正辛巳。示寂。窆全身於寂炤院。
        <lb ed="X" n="0456b11"/>八十八歲也。</p>
</div>
