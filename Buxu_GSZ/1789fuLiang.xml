<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0472b05fuLiang">
    <head><lb ed="X" n="0472b05"/>　　　　介菴良大師傳</head>
    <p><anchor n="X.77.1524.0472b06"/><lb ed="X" n="0472b06"/>輔良。字用貞。介菴其號。蘇州吳縣范氏子。文正公之
        <lb ed="X" n="0472b07"/>十葉孫也。年十五。依迎福院薙染圓具。時笑隱。住集
        <lb ed="X" n="0472b08"/>慶之龍翔。法道宣振。師往見之。問答之際。棒喝兼施。
        <lb ed="X" n="0472b09"/>凡情頓喪。他日笑隱拈語詰之。師發言愈厲。笑隱哂
        <lb ed="X" n="0472b10"/>曰。得則得矣。奈第二義何。師弗懈益[虔-文+ㄆ]。久之。乃契入。
        <lb ed="X" n="0472b11"/>雲空川流。了無留礙。笑隱曰。乃知吾不爾欺。出世秀
        <lb ed="X" n="0472b12"/>之資聖。越之天章。移杭之中天竺。時海內大亂。兵燹
        <lb ed="X" n="0472b13"/>相仍。南北兩山諸剎。皆化為烈焰。靈隱古稱絕勝覺
        <lb ed="X" n="0472b14"/>場。凉烟白草。凄迷于夕照之間。過者為之興歎。康里
        <lb ed="X" n="0472b15"/>公。為浙行省丞相。妙揀名僧能任起廢者。莫師為宜。
        <lb ed="X" n="0472b16"/>懇命居之。師既至。剪剔荊叢。葺茅為廬。以棲四方學
        <lb ed="X" n="0472b17"/>者。雖當凋零之秋。開示徒眾。語尤激切。其言有曰。達
        <lb ed="X" n="0472b18"/>磨一宗。陵夷殆盡。汝等用力。如救頭然可也。然百千
        <lb ed="X" n="0472b19"/>法門。無量妙義。於一毫端。可以周知。如知之變。大地
        <lb ed="X" n="0472b20"/>為黃金。受之當無所讓。否則遺素餐之愧矣。歲月流
        <lb ed="X" n="0472b21"/>電。向上之事。汝等急自進修。參學之士。多有因其語
        <lb ed="X" n="0472b22"/>而入者。化緣既周。手疏衣貲。入公帑散交游。顧謂左
        <lb ed="X" n="0472b23"/>右曰。翌日巳時吾逝矣。及期澡浴。坐而寂。師性簡直。
        <lb ed="X" n="0472b24"/>雖面折人過。而胸中無留物。與人交。無少長。一以誠
        <lb ed="X" n="0472c01"/>相遇。所造偈詞。初不經意。而語出渾成。有若宿搆。舉
        <lb ed="X" n="0472c02"/>揚大法。不務緣飾。而西來之旨自明。復以淨土觀門。
        <lb ed="X" n="0472c03"/>若海舟航時。兼修之未甞少怠。其所見。蓋卓然云。</p>
</div>
