<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0488a24jiWan">
    <head><lb ed="X" n="0488a24"/>　　　　繼萬闍黎傳</head>
    <p><anchor n="X.77.1524.0488b01"/><lb ed="X" n="0488b01"/>繼萬。號古峰。建福寺僧。嘉靖十七年。入京受戒。祖母
        <lb ed="X" n="0488b02"/>繼母前後死。廬墓六年。春秋七十有九而歿。其間閉
        <lb ed="X" n="0488b03"/>關者四。計三十餘年。太史李少莊。贈以詩有云。篆烟
        <lb ed="X" n="0488b04"/>雲自結。簾影晝長閒。其高靜可想。有僧問。聶公道號
        <lb ed="X" n="0488b05"/>甚麼。曰古峰。又問。如何是古峰景。答曰。乾坤長不老。
        <lb ed="X" n="0488b06"/>今古獨能存。僧又問法名。曰。繼萬。曰。何不繼一。答云
        <lb ed="X" n="0488b07"/>萬即是一。一即是萬。觀其應對機辨。似亦非槁然枯
        <lb ed="X" n="0488b08"/>坐者云。聶公蓋其姓也。</p>
</div>
