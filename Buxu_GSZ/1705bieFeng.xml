<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0439c12bieFeng">
    <head><lb ed="X" n="0439c12"/>　　　　別峰印禪師傳(附慧綽)</head>
    <p><anchor n="X.77.1524.0439c13"/><lb ed="X" n="0439c13"/>別峰禪師。名寶印。字坦叔。生為龍游李氏子。世居峨
        <lb ed="X" n="0439c14"/>嵋之麓。少而奇警。然不喜在家。乃從德山院清遠道
        <lb ed="X" n="0439c15"/>人得度。自成童時。已愽通六經及百家之說。至是。復
        <lb ed="X" n="0439c16"/>從華嚴起信諸名宿。窮源探賾。不高出同學不止。時
        <lb ed="X" n="0439c17"/>密印禪師民公。說法於中峰道場。乃挈一笠往從之。
        <lb ed="X" n="0439c18"/>一日密印舉。僧問巗頭起滅不停時如何。頭叱曰是
        <lb ed="X" n="0439c19"/>誰起滅。師豁然大悟。自是鋒不可觸。密印恨相得之
        <lb ed="X" n="0439c20"/>晚。會圓悟自南歸成都昭覺。乃遣師往省。因隨眾入
        <lb ed="X" n="0439c21"/>室。圓悟舉從上諸聖以何法接人。師舉起拳。圓悟曰。
        <lb ed="X" n="0439c22"/>此是老僧用者。孰為從上諸聖用者。師即揮拳。圓悟
        <lb ed="X" n="0439c23"/>亦舉拳相交。大笑而罷。圓悟歎異之曰。是子。他日必
        <lb ed="X" n="0439c24"/>類我師。留昭覺三年。密印猶在中峰。以堂中第一座
        <lb ed="X" n="0440a01"/>致師。師辭。密印大怒曰。我以法得人。人不我傳。尚何
        <lb ed="X" n="0440a02"/>以說法。為欲棄眾去。眾皇恐亟趨昭覺。羅拜懇請。圓
        <lb ed="X" n="0440a03"/>悟亦助之請。始行。道望日隆。學者爭歸之。雖圓悟密
        <lb ed="X" n="0440a04"/>印。不能揜也。久之。南游歷見諸大禪老。最後扣妙喜
        <lb ed="X" n="0440a05"/>於徑山。為師獨掃一室。堂中皆大驚。妙喜南遷。師亦
        <lb ed="X" n="0440a06"/>西歸。始住臨卭鳳皇山。舉香。嗣密印。道既盛行。築都
        <lb ed="X" n="0440a07"/>不會庵。松竹幽[穴/逐]。暇日名勝畢集。聞師一言。皆自謂
        <lb ed="X" n="0440a08"/>意消稍或間濶。輙相語曰。吾輩鄙吝萌矣。其道德服
        <lb ed="X" n="0440a09"/>人如此。俄復下硤挾金陵。應庵華方住蔣山。館師於
        <lb ed="X" n="0440a10"/>上方。白留守張公燾。舉以代己。師聞。即日發去。會陳
        <lb ed="X" n="0440a11"/>丞相俊鄉來。為金陵。以保寧延師。俄徙京口金山。學
        <lb ed="X" n="0440a12"/>者傾諸方。金山自兵亂後。雖屢葺莫能成。至是始復
        <lb ed="X" n="0440a13"/>大興。如承平時。而有加焉。異時居此山。鮮踰三年者。
        <lb ed="X" n="0440a14"/>師獨安坐十五夏。魏惠憲王牧四明。虗雪竇來請。住
        <lb ed="X" n="0440a15"/>四年。樂其山林。有終老之意。而名益重。被勅住徑山。
        <lb ed="X" n="0440a16"/>淳熈七年五月也。七月至行在所。壽皇降中使。召入
        <lb ed="X" n="0440a17"/>禁中。以老病足蹇。賜肩輿於東華門內。賜食於觀堂。
        <lb ed="X" n="0440a18"/>引對於選德殿。賜坐勞問良渥。師目舉古宿云。透得
        <lb ed="X" n="0440a19"/>見聞覺知。受用見聞覺知。不墮見聞覺知。上悅。畢其
        <lb ed="X" n="0440a20"/>說乃退。後十餘日。又命開堂於靈隱山。中使齎賜御
        <lb ed="X" n="0440a21"/>香。恩禮俻至。十年二月。上製圓覺經註。遣使馳賜。且
        <lb ed="X" n="0440a22"/>命作序。師老益厭住持事。門人懼其遠游不返。相與
        <lb ed="X" n="0440a23"/>築庵於山北俟其歸。光宗在東宮。書別峰二大字榜
        <lb ed="X" n="0440a24"/>之。十五年冬。奏乞養疾於別峰。得請。明年。光宗受內
        <lb ed="X" n="0440b01"/>禪。取向取賜宸翰。識以御寶。復賜焉。紹熈元年冬十
        <lb ed="X" n="0440b02"/>一月。忽往見嗣住山智[竺-二+束]告別。[竺-二+束]問行日。師曰。水到
        <lb ed="X" n="0440b03"/>渠成。歸取幅紙大書曰。十二月七日夜鷄鳴時。如期
        <lb ed="X" n="0440b04"/>而化。奉蛻質。返寺之法堂。留七日。顏色精明。鬚髮皆
        <lb ed="X" n="0440b05"/>長。頂溫如沃湯。是月十四日。葬於別峰之西岡。壽八
        <lb ed="X" n="0440b06"/>十有二。臘六十有四。得法弟子實繁。指不能一二屈。
        <lb ed="X" n="0440b07"/>有慧綽者。山陰陸氏子。當以蔭得官辭之。從師祝髮。
        <lb ed="X" n="0440b08"/>得記莂。遯跡巗岫。終身不出。師既示寂。上為勅有司。
        <lb ed="X" n="0440b09"/>定諡曰慈辯。塔曰智光。菴曰別峰。極方外之寵。師說
        <lb ed="X" n="0440b10"/>法數十年。所至門人。集為語錄。晚際遇壽皇。被宸翰
        <lb ed="X" n="0440b11"/>咨詢法要。皆對使者具奏。別具行世。此不悉著。</p>
</div>
