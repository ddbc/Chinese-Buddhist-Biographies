<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0493b09yongDao">
    <head><lb ed="X" n="0493b09"/>　　　　寶覺道法師傳</head>
    <p><anchor n="X.77.1524.0493b10"/><lb ed="X" n="0493b10"/>永道。順昌毛氏子也。出家。宗唯識百法二論。又受西
        <lb ed="X" n="0493b11"/>天總持三藏密法。及傳圓頓戒法於元照師。咸得其
        <lb ed="X" n="0493b12"/>要。政和中。賜椹衣。主左街香積院。賜號寶覺大師。林
        <lb ed="X" n="0493b13"/>靈素以左道罔上。宣和初。詔改僧為德士服冠巾。天
        <lb ed="X" n="0493b14"/>下從之無敢後。師獨毅然抗詔。上書曰。自古佛法。未
        <lb ed="X" n="0493b15"/>甞不與國運同為盛衰。魏太武崔浩。滅佛法。未三四
        <lb ed="X" n="0493b16"/>年。浩竟赤族。文成大興之。周武衛元嵩。滅佛法。不五
        <lb ed="X" n="0493b17"/>六年。元嵩貶死。隋文帝大興之。唐武宗。趙歸真。李德
        <lb ed="X" n="0493b18"/>裕。滅佛法。不一年。歸真誅。德裕竄死。宣宗。大興之。我
        <lb ed="X" n="0493b19"/>國家太祖太宗列聖相承。譯經試僧。大興佛法。成憲
        <lb ed="X" n="0493b20"/>具在。雖萬世可守也。陛下。何忍一旦用姦人之言。為
        <lb ed="X" n="0493b21"/>驚世之舉。陛下。不思太武見弑於閹人之手乎。周武
        <lb ed="X" n="0493b22"/>為鐵獄之囚乎。唐武受奪壽去位之報乎。此皆前監
        <lb ed="X" n="0493b23"/>可觀者。陛下何為蹈惡君之禍。而違祖宗之法乎。書
        <lb ed="X" n="0493b24"/>奏。上大怒。命下黥流道州。蔡京。從容為上言曰。天下
        <lb ed="X" n="0493c01"/>佛像。非諸僧自為之。皆子為其父。臣為其君。以祈福
        <lb ed="X" n="0493c02"/>報恩耳。今大毀之。適足以動人心。恐非社稷之利也。
        <lb ed="X" n="0493c03"/>上意。為之少回。未幾。靈素事敗。放歸賜死於道。復教。
        <lb ed="X" n="0493c04"/>師量移近郡。尋得旨放回。敕住昭先禪院。賜名法道。
        <lb ed="X" n="0493c05"/>以旌護法。師之謫道州也。郡守僚屬。皆先夢佛像荷
        <lb ed="X" n="0493c06"/>枷入城。既而師至。皆善待之。時軍民多病。師呪水飲
        <lb ed="X" n="0493c07"/>之。無不愈者。求者益多。乃為沼於營中以呪之。師既
        <lb ed="X" n="0493c08"/>還。道人如失恃怙。及二帝北狩。康王即位。東京留守
        <lb ed="X" n="0493c09"/>宗澤承制。命師住左街天清寺。補宣教郎總管司。參
        <lb ed="X" n="0493c10"/>謀軍事。為國行法。護佑軍旅。師往淮頴。勸化豪右。出
        <lb ed="X" n="0493c11"/>糧助國。軍賴以濟。後奉詔隨駕。陪議軍國事。上欲加
        <lb ed="X" n="0493c12"/>以冠冕。師力辭。詔加圓通法濟大師。一日上從容謂
        <lb ed="X" n="0493c13"/>師曰。上皇為妖人所惑。毀師形服。朕為師去此黥涅。
        <lb ed="X" n="0493c14"/>師對曰。上皇御墨不忍毀除。上笑曰。此僧到老倔強。
        <lb ed="X" n="0493c15"/>乃敕住廬山太平禪寺。故事道場僧左道右。崇觀以
        <lb ed="X" n="0493c16"/>來。遂易舊制。師不能平。詣朝廷論辯。卒獲改正。紹興
        <lb ed="X" n="0493c17"/>五年。大旱。詔師入內祈雨。結壇作法。以四金瓶。各盛
        <lb ed="X" n="0493c18"/>鮮鯽。噀水默祝。遣四急足投諸江。使未回而雨已洽。
        <lb ed="X" n="0493c19"/>上大悅。賜金鉢。上以國用不足。敕天下僧道。納清閒
        <lb ed="X" n="0493c20"/>錢。師致書於省部。極論其非。傷大體而阻善化。言雖
        <lb ed="X" n="0493c21"/>不行。勢亦少戢。紹興十七年秋。說偈。端坐而化。闍維。
        <lb ed="X" n="0493c22"/>舍利無數。塔於九山九里松。</p>
</div>
