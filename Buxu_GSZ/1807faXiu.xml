<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0480b12faXiu">
    <head><lb ed="X" n="0480b12"/>　　　　法秀禪師傳</head>
    <p><anchor n="X.77.1524.0480b13"/><lb ed="X" n="0480b13"/>法秀禪師。不知何許人。見左春坊鄒濟所作。般若禪
        <lb ed="X" n="0480b14"/>院記中。想見其人。故當時高德。惜無從考始末。記稱。
        <lb ed="X" n="0480b15"/>江寧天王山有佛龕。曰般若。在京都城南九十里。山
        <lb ed="X" n="0480b16"/>形勢若蓮花。二水環拱于其間。峰巒秀麗。泉清木盛。
        <lb ed="X" n="0480b17"/>堪為阿蘭若地。元大德中。法秀禪師。棲禪於此。師得
        <lb ed="X" n="0480b18"/>法於千巖長禪師。戒行孤峻。甞居婺之聖壽。為第一
        <lb ed="X" n="0480b19"/>座。道播諸方。禪衲雲集。至正甲午。　太祖高皇帝渡
        <lb ed="X" n="0480b20"/>江。聞師名。單騎入山。與語相契。時遣繆總制者。送供
        <lb ed="X" n="0480b21"/>久之。師游廬阜。莫知所之。境遂蓁蕪。洪武二十年歲
        <lb ed="X" n="0480b22"/>丁卯。　上記憶其事。　詔工部右侍郎黃立恭。選一
        <lb ed="X" n="0480b23"/>辦道僧。即舊地重新創立。因諭之曰。我渡江來。曾謁
        <lb ed="X" n="0480b24"/>法秀禪師。其僧有見識。立菴正在蓮菂上。賜名般若
        <lb ed="X" n="0480c01"/>禪院。立恭乃舉僧紹義。引見受命而去。遠近聞　上
        <lb ed="X" n="0480c02"/>意所嚮。莫不隨喜。輸財助力。未幾而成叢席。即今之
        <lb ed="X" n="0480c03"/>般若寺也。</p><p>
        <lb ed="X" n="0480c04"/>　明河曰。圖記列千巖法嗣。唯萬峰蔚松隱然耳。安
        <lb ed="X" n="0480c05"/>　知復有秀哉。如秀者。顯隱之際。猶神龍。不可得而
        <lb ed="X" n="0480c06"/>　繫覊。能使我　聖祖。僅一見之。不及再見。至念其
        <lb ed="X" n="0480c07"/>　人不忘其處。誠足傳持師道。將超然跨蔚而上之
        <lb ed="X" n="0480c08"/>　天際真人。宜乎　聖祖謂其有見識也。故予。不能
        <lb ed="X" n="0480c09"/>　盡無疑于圖記之所見。而於圖記之所未見。寓想
        <lb ed="X" n="0480c10"/>　增歎之深。不特秀公一人而己。</p>
</div>
