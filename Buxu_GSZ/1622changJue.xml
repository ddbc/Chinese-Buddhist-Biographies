<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0407b17changJue">
    <head><lb ed="X" n="0407b17"/>　　　　梁　普靜覺傳</head>
    <p><anchor n="X.77.1524.0407b18"/><lb ed="X" n="0407b18"/>普靜院常覺禪師。陳留人也。生李氏。幼習儒。絕無干
        <lb ed="X" n="0407b19"/>祿意。志樂山水。頗務游觀。至廬山歸宗。適弘章禪師
        <lb ed="X" n="0407b20"/>開法。乃言下有省。固求出家。未幾。章將順寂。命師前。
        <lb ed="X" n="0407b21"/>撫之曰。汝於大法有緣。後濟度無量。吾呼吸間人耳。
        <lb ed="X" n="0407b22"/>不能遂汝志。即以披剃事。囑之門人。章乃寂。師至梁
        <lb ed="X" n="0407b23"/>乾化二年落髮。明年納戒於東林甘露壇。尋游五臺。
        <lb ed="X" n="0407b24"/>抵上都。干麗景門外。獨居二年。有比鄰張生者。清信
        <lb ed="X" n="0407c01"/>士也。屈師供養偶榻焉。其家至深夜。與妻竊窺之。見
        <lb ed="X" n="0407c02"/>師體遍滿榻中。頭足俱出榻外。生大驚。及令奴婢視
        <lb ed="X" n="0407c03"/>之如常。生倍加信。敬曰弟子。夫婦偕老。願割宅前區。
        <lb ed="X" n="0407c04"/>以裨丈室可乎。師欣然受之。後唐天成三年。遂成大
        <lb ed="X" n="0407c05"/>院。賜額曰普靜。師以時機淺昧。難任極旨。苟啟之非
        <lb ed="X" n="0407c06"/>器。謗讟由生。未若不言之為愈。于是每月三八日。隨
        <lb ed="X" n="0407c07"/>緣行施。僧俗受惠者。以萬計。甞謂諸徒曰。但得慧門
        <lb ed="X" n="0407c08"/>無壅。則福何滯哉。一日給事中陶穀。入院見師所為。
        <lb ed="X" n="0407c09"/>因問曰。經云。離一切相即名諸佛。今目前紛然。如何
        <lb ed="X" n="0407c10"/>離得。師曰。給事見箇甚麼。陶欣然仰重。自是王公大
        <lb ed="X" n="0407c11"/>人。屢薦章服師號。皆却不受。以開寶四年冬。右脇而
        <lb ed="X" n="0407c12"/>化。</p>
</div>
