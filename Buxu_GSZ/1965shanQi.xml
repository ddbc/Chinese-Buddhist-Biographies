<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0532b09shanQi">
    <head><lb ed="X" n="0532b09"/>　　　　啟東白傳</head>
    <p><anchor n="X.77.1524.0532b10"/><lb ed="X" n="0532b10"/>善啟。字東白。曉菴其號。姓楊氏。蘇之長洲人。楊故簪
        <lb ed="X" n="0532b11"/>組。累世家吳之支硎山。值兵徙北郭。父永年。母陸氏。
        <lb ed="X" n="0532b12"/>師甫能言通佛典。父母異之。命入無量壽院。禮永茂
        <lb ed="X" n="0532b13"/>為落髮師。既長。屏跡龍山。窮日夜力於經史百氏不
        <lb ed="X" n="0532b14"/>輟。聲譽隱然起。少師姚公廣孝。善世洽公南洲。皆器
        <lb ed="X" n="0532b15"/>重之。而典記於洽公者甚久。永樂元年。主蘇之永定。
        <lb ed="X" n="0532b16"/>六年。主松之延慶。逾年擢本府副都綱。住南禪寺。尋
        <lb ed="X" n="0532b17"/>應　召纂修永樂大典。預校大藏經。　賜金縷袈裟
        <lb ed="X" n="0532b18"/>一襲。時三殿災。　詔求直言。師上疏陳利病。不報。一
        <lb ed="X" n="0532b19"/>時名人。如沈民望。王希範。王汝玉。陳嗣初。錢溥。趙宗
        <lb ed="X" n="0532b20"/>文。皆與師為方外交。甞遇牡丹盛開。邀集題賞。錢塘
        <lb ed="X" n="0532b21"/>瞿宗吉。雄於詞賦。師與對壘。常用一韻往復百首。詞
        <lb ed="X" n="0532b22"/>鋒益銳。海內傳焉。此師之緒餘也。正統八年十一月
        <lb ed="X" n="0532b23"/>八日卒。距　洪武三年十一月十五日。世壽七十五。
        <lb ed="X" n="0532b24"/>僧臘六十。即示寂之歲。弟子等奉柩。歸葬於舊隱龍
        <lb ed="X" n="0532c01"/>山。遵治命也。錢文通公溥。銘其塔。敘曰。夫以交之深
        <lb ed="X" n="0532c02"/>者知必至也。言之夥者情必厚也。昔宣德間。大理卿
        <lb ed="X" n="0532c03"/>胡公槩。巡撫東吳。威聲大振。於師獨加敬禮。時溥方
        <lb ed="X" n="0532c04"/>冠。欲應鄉舉謁公。師忽見而喜之。遂入白於公。得預
        <lb ed="X" n="0532c05"/>鄉舉。然溥亦始聆論議。察其動止。毅然一儒者。繇是
        <lb ed="X" n="0532c06"/>往還[款-士+止]洽。數日不見。必折簡招之。簡類歐語。作字有
        <lb ed="X" n="0532c07"/>帖意。見必肅衣。焚香啜茗。坐語移時。去則且談且送。
        <lb ed="X" n="0532c08"/>或閉戶發篋。出古人真蹟。對閱評品。詩文皆不務蹈
        <lb ed="X" n="0532c09"/>襲以為奇。至論儒釋之辯曰。且各為其教。又曰。東魯
        <lb ed="X" n="0532c10"/>垂道。西竺見性。皆莫先於厚本。故雖離父母。養生送
        <lb ed="X" n="0532c11"/>死。一務從厚。與兄弟極友。愛撫諸姪。教養兼至。交四
        <lb ed="X" n="0532c12"/>方宿儒名緇必以誠。未甞見惰容。然非其人。亦未甞
        <lb ed="X" n="0532c13"/>與交此。韓子謂墨名而儒行者也。溥也荷師期待既
        <lb ed="X" n="0532c14"/>久。倘以餘齒。無負於斯世。則亦無負於所知矣。</p><p>
        <lb ed="X" n="0532c15"/>　(何氏叢說云。錢文通。小時即有文譽。郡中有一僧。名善啟。號曉菴。有詩名能書。乃十大高僧之流亞也。永
        <lb ed="X" n="0532c16"/>　樂中　召至京師。修大典。後為僧官。住南禪。周文襄公為巡撫。甚重之。每公事稍暇。即徃南禪。與啟公談
        <lb ed="X" n="0532c17"/>　語。時錢文通為秀才。亦與啟公交欵。一日學中散堂。過謁啟公。以藍衫置欄栒上。繼而文襄適至。屏當不
        <lb ed="X" n="0532c18"/>　及。文襄問之。啟公因稱文通之才。文襄即請相見。索其舊作。觀之。大加賞識。遂為相知○何氏言巡撫。是
        <lb ed="X" n="0532c19"/>　周。錢自云是胡。當是兩時。胡前而周後)。</p>
</div>
