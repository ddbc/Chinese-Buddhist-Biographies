<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0444b22daoQian">
    <head><lb ed="X" n="0444b22"/>　　　　道謙傳</head>
    <p><anchor n="X.77.1524.0444b23"/><lb ed="X" n="0444b23"/>道謙。建州游氏子。家世業儒。幼聰慧。讀書輒成誦。早
        <lb ed="X" n="0444b24"/>失恃怙。歎曰。為人子者。不及甘旨之養。當從浮屠氏。
        <lb ed="X" n="0444c01"/>學出世法。以報罔極。遂落髮謁佛果。無所省發。後隨
        <lb ed="X" n="0444c02"/>妙喜菴。居泉南。及喜領徑山。師亦侍行。未幾。令師往
        <lb ed="X" n="0444c03"/>長沙。通紫巖居士張公書。師自以參禪二十年。無入
        <lb ed="X" n="0444c04"/>頭處。更作此行。決定荒廢。意欲無行。友人宗元者。叱
        <lb ed="X" n="0444c05"/>曰。不可在路便參禪。不得也去。吾與汝俱往。師不得
        <lb ed="X" n="0444c06"/>已而行。在路泣語元曰。我一生參禪。殊無得力處。今
        <lb ed="X" n="0444c07"/>又途路奔波。如何得相應去。元告之曰。你但將諸方
        <lb ed="X" n="0444c08"/>參得底悟得底。圓悟妙喜。為你說得底。都不要理會。
        <lb ed="X" n="0444c09"/>途中可替事。我盡替你。只有五件事。替你不得。你須
        <lb ed="X" n="0444c10"/>自家支當。師曰。五件者何事。願聞其要。元曰。著衣喫
        <lb ed="X" n="0444c11"/>飯。屙屎放尿。駝箇死尸路上行。師於言下領旨。不覺
        <lb ed="X" n="0444c12"/>手舞足蹈。元曰。你此回方可通書。宜前進。吾先歸矣。
        <lb ed="X" n="0444c13"/>師見張公。張公喜甚。書自信二字為贈。師笑而受之。
        <lb ed="X" n="0444c14"/>回徑山。妙喜見而喜曰。建州子。你這回別也。後還里
        <lb ed="X" n="0444c15"/>住開善。聲光大震。將化。侍者請偈。師笑曰。萬法本空。
        <lb ed="X" n="0444c16"/>三界非有。死生於何處安著。忍為駭俗態乎。師行峻
        <lb ed="X" n="0444c17"/>而氣和。接物優容。不言自化。亦宗門之傑出者也。　宗
        <lb ed="X" n="0444c18"/>元。亦建州人。依妙喜最久。分坐說法。張公帥三山。虗
        <lb ed="X" n="0444c19"/>數院迎之。不就。歸里結茆。號眾妙園。垂語云。這一些
        <lb ed="X" n="0444c20"/>子。恰如撞著殺人漢相似。你若不殺了他。他便殺了
        <lb ed="X" n="0444c21"/>你。未詳所終。</p>
</div>
