<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0526b19zongJing">
    <head><lb ed="X" n="0526b19"/>　　　　月江淨公傳</head>
    <p><anchor n="X.77.1524.0526b20"/><lb ed="X" n="0526b20"/>宗淨。字月江。婺人也。正菴誾公法子。頎身偉貌。德本
        <lb ed="X" n="0526b21"/>夙植。覺。繇性稟。每以佛乘印參儒典。默而能融。辯而
        <lb ed="X" n="0526b22"/>不肆。所著詩文。皆有足觀。尤以接物利生為己任。行
        <lb ed="X" n="0526b23"/>持無怠。雖小戒律如踐青折萌。盥手泛席之數。未甞
        <lb ed="X" n="0526b24"/>放心。翰院侍講王公時彥。在秘閣纂修。少師姚公。實
        <lb ed="X" n="0526c01"/>總其事。二公論。及東南名僧。而師居其一。總司聞其
        <lb ed="X" n="0526c02"/>賢。舉授徑山住持。一時名公鉅卿。皆樂然出疏勸請
        <lb ed="X" n="0526c03"/>嚮振山靈。師之住是山也。不大設門逕。不廣聚徒眾。
        <lb ed="X" n="0526c04"/>抑渾而務實。甞示人曰。身是一卷活經。無時不轉。口
        <lb ed="X" n="0526c05"/>是兩片死皮。有說便動。真知實謬不在言也。師之為
        <lb ed="X" n="0526c06"/>文字。用濟佛事。過則揮去。如塵垢粃糠。了無留意。至
        <lb ed="X" n="0526c07"/>於整頓山門。事無巨細。宜為必行。可以立住。皆決於
        <lb ed="X" n="0526c08"/>俄頃。無顧慮徬徨之滯。亦法門英傑也。或贊其像曰。
        <lb ed="X" n="0526c09"/>神定氣冲。言雄貌偉。擊拂一下。大海絕流。咳唾一聲。
        <lb ed="X" n="0526c10"/>須彌粉碎。衲子師模。佛祖骨髓。夫是之謂正菴和尚
        <lb ed="X" n="0526c11"/>之的傳。妙喜七葉之華裔也。後念佛而逝。塔於本山。</p>
</div>
