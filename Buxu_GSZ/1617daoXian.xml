<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0404c17daoXian">
    <head><lb ed="X" n="0404c17"/>　　　　羅山閑傳</head>
    <p><anchor n="X.77.1524.0404c18"/><lb ed="X" n="0404c18"/>羅山道閑禪師。長溪陳氏子。出家龜山。年滿受具。徧
        <lb ed="X" n="0404c19"/>歷諸方。甞謁石霜。問。去住不寧時如何。霜曰。直須盡
        <lb ed="X" n="0404c20"/>却。師不契。乃參巖頭。亦如前問。頭曰。從他去住。管他
        <lb ed="X" n="0404c21"/>作麼。師于是服膺。閩帥飲其法味。請居羅山。號法寶
        <lb ed="X" n="0404c22"/>禪師。僧辭保福。福問。甚處去。曰。禮拜羅山。福曰。汝向
        <lb ed="X" n="0404c23"/>羅山道。保福秋間上府朝覲大王。置四十箇問。頭問。
        <lb ed="X" n="0404c24"/>和尚忽若一句不相當。莫言不道。僧舉似師。師呵呵
        <lb ed="X" n="0405a01"/>大笑曰。陳老師自入福建道洪塘橋下一寨。未曾見
        <lb ed="X" n="0405a02"/>有箇毛頭星現。汝與我向從展道。陳老師無許多問
        <lb ed="X" n="0405a03"/>頭。祗有一口劒。一劒下有分身意。有出身路。不明便
        <lb ed="X" n="0405a04"/>須成末。僧迴舉似福。福曰。我當時也祗是謔伊。至秋
        <lb ed="X" n="0405a05"/>入府。師特為辦茶筵請福。福不赴。却向僧曰。我中間
        <lb ed="X" n="0405a06"/>曾有謔語。恐和尚問著。僧歸舉似。師曰。汝向他道。猛
        <lb ed="X" n="0405a07"/>虎終不食伏肉。僧又去。福遂來。臨遷化。上堂集眾良
        <lb ed="X" n="0405a08"/>久。展左手。主事罔測。乃令東邊師僧退後。又展右手。
        <lb ed="X" n="0405a09"/>令西邊師僧退後。乃曰。欲報佛恩。無過流通大教。歸
        <lb ed="X" n="0405a10"/>去也珍重。言訖莞爾而寂。</p><p>
        <lb ed="X" n="0405a11"/>系曰。巖頭門下得法者。傳燈現錄六人。而二彥一閑
        <lb ed="X" n="0405a12"/>最著。僧統僅傳瑞岩彥。而玄泉彥與閑師不載。予故
        <lb ed="X" n="0405a13"/>表之。使知黃龍明招二公所自出也。</p>
</div>
