<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0503b23zhiCheng">
    <head><lb ed="X" n="0503b23"/>　　　　志誠傳</head>
    <p><anchor n="X.77.1524.0503b24"/><lb ed="X" n="0503b24"/>志誠。縉山楊氏子。父林。以勇材事太祖。為都元帥。母
        <lb ed="X" n="0503c01"/>房氏。生二子。師為長。有出世志。年十六。父母為娶婦
        <lb ed="X" n="0503c02"/>不從。強逼之。剪髮而逃。入京師。禮七代宗師。出家受
        <lb ed="X" n="0503c03"/>大戒。師跪而請名。宗師問爾何志。對曰。誠而已。遂以
        <lb ed="X" n="0503c04"/>命之。自號寂菴。志業精勤。風神爽朗。顯密要義。游刃
        <lb ed="X" n="0503c05"/>若虗。謹持犯之科。弘慈攝之行。至元丁丑歲。為大都
        <lb ed="X" n="0503c06"/>路禪錄。丁亥。主清安寺。明年。得隙地都之靈樁里。建
        <lb ed="X" n="0503c07"/>廣化蘭若。居之。受徒匡眾。道望益隆。成宗踐位。降璽
        <lb ed="X" n="0503c08"/>書賜號靜炤妙行大禪師。諸路頭陀教門都提點。師
        <lb ed="X" n="0503c09"/>平生多異跡。通靈感化。驚耳悸目之事。人莫測是凡
        <lb ed="X" n="0503c10"/>是聖。甞靜居。有異氣縷結。作善財合掌形。在師上。夜
        <lb ed="X" n="0503c11"/>寢。人見有白光洞胸。經時不散。有時羣[少/隹]。聚師頭頂
        <lb ed="X" n="0503c12"/>上。如立朽株。都人鄒氏女。為魑魅所憑且久。師以念
        <lb ed="X" n="0503c13"/>珠拂之立止。甞有所見宗師。遣其徒李純輩四人往
        <lb ed="X" n="0503c14"/>江南。踰年不返。師坐見李至。且問其介及宗教事。甚
        <lb ed="X" n="0503c15"/>悉。有頃李果至。所言無不合。又一日。見許善友從保
        <lb ed="X" n="0503c16"/>定來。言寂炤師沒。已而果然。若此甚眾。甞有盜入室
        <lb ed="X" n="0503c17"/>戒勿捕。或橫逆相加置弗較。大德乙巳秋。將化。手書
        <lb ed="X" n="0503c18"/>發菩提心論。并金字戒本。授弟子法雲。語以宗門事
        <lb ed="X" n="0503c19"/>曰。吾將行矣。然香易服。右脇果足。而逝。壽六十五。闍
        <lb ed="X" n="0503c20"/>維。得五色舍利三十二粒。塔於清安寺傍。自入道至
        <lb ed="X" n="0503c21"/>涅槃。垂五十年。弊衣粗食。持諸部密呪。仡仡朝夕。未
        <lb ed="X" n="0503c22"/>甞以寒暑暫廢。精專之功。自能至靈。是亦澄什之流
        <lb ed="X" n="0503c23"/>亞歟。</p>
</div>
