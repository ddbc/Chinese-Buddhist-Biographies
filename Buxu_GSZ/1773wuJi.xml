<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0466a06wuJi">
    <head><lb ed="X" n="0466a06"/>　　　　無極導師傳</head>
    <p><anchor n="X.77.1524.0466a07"/><lb ed="X" n="0466a07"/>無極導禪師者。吳興趙氏子。宋宗室也。母計氏。素慕
        <lb ed="X" n="0466a08"/>佛乘。咸淳四年十月。將誕。夢白光盈室者三夕。師之
        <lb ed="X" n="0466a09"/>生。未甞啼哭。元兵下江南。居民逃散。母[打-丁+嶲]之匿苫中。
        <lb ed="X" n="0466a10"/>游兵俘母去。父求之遇害。某氏憐其孤兒育於家。稍
        <lb ed="X" n="0466a11"/>長。常語人曰。誰無父母。吾父死將奈何。母被俘而北。
        <lb ed="X" n="0466a12"/>吾願畢此生以求見。不然何以生於天地間耶。啼泣。
        <lb ed="X" n="0466a13"/>誓於觀音大士。日暮必二千拜。期以見母。凡藝事。苟
        <lb ed="X" n="0466a14"/>可款曲近人者。雖至汙賤甘為之。遂隱於刀鑷。以行
        <lb ed="X" n="0466a15"/>走十寒暑。至河間之樂壽縣。有老翁示其處。葢貴宦
        <lb ed="X" n="0466a16"/>家。見母而不能辯。師乃稱己乳名。與內外族婣。抱持
        <lb ed="X" n="0466a17"/>慟哭。哀動路人。母曰。吾不幸至此。朝夕禱天乞歸。此
        <lb ed="X" n="0466a18"/>雖富貴。從汝歸死足矣。然居此久。容徐圖之。踰年言
        <lb ed="X" n="0466a19"/>於官。而後奉母以南。因請曰。母子相離二十有三年。
        <lb ed="X" n="0466a20"/>幸而見母。皆佛菩薩力。乃製竹輿。坐母其上。負戴以
        <lb ed="X" n="0466a21"/>行。十步則輟而拜。至普陀洛伽山而返。猶以未足以
        <lb ed="X" n="0466a22"/>報親。報親莫如入道。遂從銕山瓊禪師落髮。咨叩玄
        <lb ed="X" n="0466a23"/>要。深坐崖庵。晝則以菅。夜則霜露凝寒。豺虎交前弗
        <lb ed="X" n="0466a24"/>顧也。及庵信公。說法道場山。侍母進謁。益奪烈堅忍
        <lb ed="X" n="0466b01"/>脇不傅席。過杭之淨慈。值無有元公。與語器之。偶泛
        <lb ed="X" n="0466b02"/>湖聞漁歌。脫然有省。走證元公。公隔窗語師曰。此間
        <lb ed="X" n="0466b03"/>無爾棲迹處。師拂衣去。尋築慈照庵於弁山之陽。母
        <lb ed="X" n="0466b04"/>以念佛三昧終於庵。既葬。一夕空中有白衣人語曰。
        <lb ed="X" n="0466b05"/>緣在宜興。乃得玉峰於萬山之中建寂炤禪院。又於
        <lb ed="X" n="0466b06"/>邑東北。作中隱院。接雲水往來者。宜興之人。翕然宗
        <lb ed="X" n="0466b07"/>之。以至順三年正月六日。無疾趺坐而化。世壽六十
        <lb ed="X" n="0466b08"/>五。僧臘三十。闍維。舍利無算。分塔于寂炤中隱二處。
        <lb ed="X" n="0466b09"/>左丞危素。為之銘曰。建炎渡江乘六龍。維城布護多
        <lb ed="X" n="0466b10"/>其宗。吳興近輔友徐隆。熊羆奄至迅如風。孤兒父母
        <lb ed="X" n="0466b11"/>迍苫中。父死母俘兒莫從。天地遠。河山重。呱呱夜哭
        <lb ed="X" n="0466b12"/>天[蒙-卄+((並-(前-刖))-一)]蒙。歸依大士極嚴恭。隱身刀鑷冀母逢。十年瀛
        <lb ed="X" n="0466b13"/>州覩音容。迎歸苕霅歡聲同。一朝剪髮辭樊籠。禪林
        <lb ed="X" n="0466b14"/>叩擊師瓊公。歘聆漁歌萬念空。前後際斷無初終。西
        <lb ed="X" n="0466b15"/>游荊溪隱玉峰。寂而能炤真圓通。巖巖兩塔樹柏松。
        <lb ed="X" n="0466b16"/>史氏著銘示無窮。</p>
</div>
