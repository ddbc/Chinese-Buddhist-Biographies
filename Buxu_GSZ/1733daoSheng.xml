<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0450b15daoSheng">
    <head><lb ed="X" n="0450b15"/>　　　　道升傳</head>
    <p><anchor n="X.77.1524.0450b16"/><lb ed="X" n="0450b16"/>道升。建安吳氏子。生有肉如環。在其左乳。及出家。肉
        <lb ed="X" n="0450b17"/>環始隱。天資聰慧。十九披削。浩然有游參志。父早世。
        <lb ed="X" n="0450b18"/>事母以孝聞。母沒。遂至長樂。見佛智[示*谷]公。入其室。言
        <lb ed="X" n="0450b19"/>下頓悟。自是機鋒迅發。人不敢嬰。佛智移靈隱。師為
        <lb ed="X" n="0450b20"/>首座。還里結菴於大王峯下。名曰寒巖。未幾。泉守延
        <lb ed="X" n="0450b21"/>以名剎。學者雲集。會行計口法。拂衣而還。作懶散歌
        <lb ed="X" n="0450b22"/>以見志。李敦老帥閩。問諸山佛智之嗣傑出者。僉以
        <lb ed="X" n="0450b23"/>師對。遂住支提山。鄧成材帥豫章。以師志在山林。自
        <lb ed="X" n="0450b24"/>泉之承天。延置黃龍。後帥未知師。師欲去。適潭帥張
        <lb ed="X" n="0450c01"/>安國。以石霜來招。師兩謝之。行次西山。而沈持要。自
        <lb ed="X" n="0450c02"/>漕遷帥閩。師退院牒極力挽留。以泐潭處之。寺。新被
        <lb ed="X" n="0450c03"/>焚。師來。施予輻輳。棟宇煥然。以年高懇還建安。俄史
        <lb ed="X" n="0450c04"/>丞相帥福。命師主鼓山。師持身以法。蒞眾精嚴。每見
        <lb ed="X" n="0450c05"/>法門下衰。僧雛奔競。為之憂戚。甞謂人曰。叢林荒寒。
        <lb ed="X" n="0450c06"/>人物委靡。此事將如馬鞭節漸尖去矣。凡六住大剎。
        <lb ed="X" n="0450c07"/>皆宰官士夫推擁逼迫。不得已應之。而舉揚唱導。修
        <lb ed="X" n="0450c08"/>飭頹毀。日新月異。終不以非所志而嚝所務。若師者。
        <lb ed="X" n="0450c09"/>誠為以佛法自任者。結夏後一日。忽問侍僧。今日何
        <lb ed="X" n="0450c10"/>日。曰十六日。又問是何日辰。曰辛卯。即入室坐脫。壽
        <lb ed="X" n="0450c11"/>六十九。停三日神色如生。葬於香爐峯下。</p>
</div>
