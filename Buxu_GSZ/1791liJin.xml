<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0473a01liJin">
    <head><lb ed="X" n="0473a01"/>　　　　白菴金禪師傳</head>
    <p><anchor n="X.77.1524.0473a02"/><lb ed="X" n="0473a02"/>力金。字西白。吳郡姚氏子。七歲頴悟異常。一日請於
        <lb ed="X" n="0473a03"/>母曰。兒患世相起滅不常。將求出世間法。可乎。母曰。
        <lb ed="X" n="0473a04"/>出家甚苦。爾年幼。豈能堪之。曰。兒心樂之。自無苦也。
        <lb ed="X" n="0473a05"/>請之不已。母知其志不可奪。俾依吳縣寶積院道原
        <lb ed="X" n="0473a06"/>衍法師。後見古鼎銘公于徑山。悟人甚深。聲光燁燁。
        <lb ed="X" n="0473a07"/>起叢林間。至正丁酉。出世住蘇之瑞光。會嘉興天寧
        <lb ed="X" n="0473a08"/>寺災。郡守貳咸以非師不足起其廢。具幣遣使。力迎
        <lb ed="X" n="0473a09"/>致之。師至。未久。儼如兜率天宮下現人世。經過者。無
        <lb ed="X" n="0473a10"/>不瞻禮贊歎。帝師大寶法王。賢師之行。授師以徽號。
        <lb ed="X" n="0473a11"/>師自幼喪父。唯有母存。乃去城一舍。築孤雲菴。以奉
        <lb ed="X" n="0473a12"/>養焉。或議之。師喻之曰。爾不見編蒲陳尊宿乎。何言
        <lb ed="X" n="0473a13"/>之易易也。洪武改元。有　旨。起師住持大天界寺。萬
        <lb ed="X" n="0473a14"/>機之暇。時召入內庭。奏對多稱　旨。葢師精通西竺
        <lb ed="X" n="0473a15"/>典。及東魯諸書。其與薦紳談論。霏霏如吐玉屑。故咸
        <lb ed="X" n="0473a16"/>樂與之游。四年命師總持鍾山法會。凡儀制規式。皆
        <lb ed="X" n="0473a17"/>堪傳永久。尋以母年耄。舉徑山泐公自代。復還菴居。
        <lb ed="X" n="0473a18"/>五年冬　詔。復建會如四年。　大駕臨幸。詔師闡揚
        <lb ed="X" n="0473a19"/>第一義諦。自公侯以至庶僚。環而聽之。靡不悅服。一
        <lb ed="X" n="0473a20"/>日忽示弟子曰。吾有夙因未了。必當酧之。汝等勿以
        <lb ed="X" n="0473a21"/>世相遇我。未幾示微疾。謝去醫飲藥食。委順而化。茶
        <lb ed="X" n="0473a22"/>毗。舍利無算。觀者競取之而去。師神觀秀偉。智辯縱
        <lb ed="X" n="0473a23"/>橫。以宗教為己任。不畜私財。得財施輒舉以給貧者。
        <lb ed="X" n="0473a24"/>誠法門之偉人也。</p>
</div>
