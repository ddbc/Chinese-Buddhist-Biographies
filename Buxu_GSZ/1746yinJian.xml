<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0454c05yinJian">
    <head><lb ed="X" n="0454c05"/>　　　　海雲大士傳</head>
    <p><anchor n="X.77.1524.0454c06"/><lb ed="X" n="0454c06"/>印簡。山西之嵐谷寧遠人。姓宋氏。微子之後。生於金
        <lb ed="X" n="0454c07"/>之泰和壬戌年。人品[懨-猒+火]偉。童幼神悟。七歲父授以孝
        <lb ed="X" n="0454c08"/>經開宗明義章。乃曰。開者何宗。明者何義。父驚異。知
        <lb ed="X" n="0454c09"/>非塵勞中人。携見<ptr target="fn1"/>傅戒顏公。顏。欲觀其根器。授以草
        <lb ed="X" n="0454c10"/>菴歌。至壞與不壞主元在。師問曰。主在何處。顏曰。何
        <lb ed="X" n="0454c11"/>主。師曰。離壞不壞者。曰此客也。師曰。主聻。顏沉吟而
        <lb ed="X" n="0454c12"/>已。尋禮中觀沼公為師。十一預恩納具。有洪彥上座
        <lb ed="X" n="0454c13"/>問曰。于今受大戒了。緣何作小僧。師曰。緣僧小故。戒
        <lb ed="X" n="0454c14"/>說大也。試問。上座戒老耶小耶。曰。我身則老。語未終。
        <lb ed="X" n="0454c15"/>師大聲曰。休生分別。一日。上座教僧去。師背上拍一
        <lb ed="X" n="0454c16"/>下。待回首。乃竪指示之。僧如教拍師背。師便竪一指。
        <lb ed="X" n="0454c17"/>座太奇之。師年十二。中觀聽師參問。誨之曰。汝所欲
        <lb ed="X" n="0454c18"/>文字語言耳。向去皆止之。唯身心若槁木死灰。今時
        <lb ed="X" n="0454c19"/>及盡功用純熟。悟解真實。大死一場休有餘氣。到那
        <lb ed="X" n="0454c20"/>時節。瞥然自肯。方與吾相見。師謹受教。一日。扶中觀
        <lb ed="X" n="0454c21"/>行。觀曰。法燈禪師道。看他家事忙。且道承誰力。汝作
        <lb ed="X" n="0454c22"/>麼生會。師將中觀手一掣。觀曰。這野狐精。師曰。喏喏。
        <lb ed="X" n="0454c23"/>師年十三時。成吉思皇帝。征伐天下。師在寧遠。於城
        <lb ed="X" n="0454c24"/>陷之際。稠人中俾師斂髻。師告曰。若從國儀。則失僧
        <lb ed="X" n="0455a01"/>相也。遂獲如故。師年十八。元兵復取嵐城。四眾逃難
        <lb ed="X" n="0455a02"/>解散。師獨侍中觀。曰。吾年迫桑榆。汝方富有春秋。今
        <lb ed="X" n="0455a03"/>此玉石俱焚奚益。子可以去矣。師泣曰。因果無差。死
        <lb ed="X" n="0455a04"/>生有命。安可離師求脫免乎。縱或得脫。亦非人子之
        <lb ed="X" n="0455a05"/>心也。觀察師誠確。囑師曰。子向去朔漠。有大因緣。吾
        <lb ed="X" n="0455a06"/>與子俱北渡矣。明日城降。元帥史天澤。見師氣宇。問
        <lb ed="X" n="0455a07"/>曰。爾何人。曰我沙門也。史曰。食肉否。曰何肉。史曰人
        <lb ed="X" n="0455a08"/>肉。師曰。人非獸也。虎豹尚不相食。況人乎。曰今日兵
        <lb ed="X" n="0455a09"/>刃之下。能無傷乎。師曰。必仗其外護者。史喜甚。又元
        <lb ed="X" n="0455a10"/>帥李七哥。問曰。爾既為僧。禪耶教耶。師曰。禪教乃僧
        <lb ed="X" n="0455a11"/>之羽翼也。如國之用人。必須文武兼濟。李曰。然則必
        <lb ed="X" n="0455a12"/>也從何而住師曰。二俱不住。李曰。爾何人也。師曰。佛
        <lb ed="X" n="0455a13"/>師。復曰。吾師亦在於此。二公見師年幼。無所畏懼。應
        <lb ed="X" n="0455a14"/>對不凡。即與往見中觀。聞觀教誨切至。乃大喜曰。有
        <lb ed="X" n="0455a15"/>是父。必有是子也。相與禮觀為師。與師結金石之契。
        <lb ed="X" n="0455a16"/>于是。國王大加恩賜。延居興安香泉院。署中觀慈雲
        <lb ed="X" n="0455a17"/>正覺大禪師。師寂照英悟大師。所需皆官給。及中觀
        <lb ed="X" n="0455a18"/>示寂。師為乞食看塔。一夜。聞空中有聲召師名。師瞥
        <lb ed="X" n="0455a19"/>然有省。乃遷居三峯道院。復問人告曰。大事將成。行
        <lb ed="X" n="0455a20"/>矣。無滯於此。黎明。杖[竺-二+束]之燕。過松鋪。值雨宿岩下。因
        <lb ed="X" n="0455a21"/>擊火大悟。自捫面曰。今日始知眉橫鼻直。信道天下
        <lb ed="X" n="0455a22"/>老和上。不寐語。先是。中觀垂寂。師問曰。某甲當依何
        <lb ed="X" n="0455a23"/>人。了此大事。觀曰。慶八十去。師既入燕。至大慶壽寺。
        <lb ed="X" n="0455a24"/>乃省觀語。徑謁中和老人璋公。中和。先一夕夢一異
        <lb ed="X" n="0455b01"/>僧[竺-二+束]杖。徑趍方丈。踞師子座。次日師至。中和笑曰。此
        <lb ed="X" n="0455b02"/>子。乃夜來所夢者。師問曰。某甲不來而來。作麼生相
        <lb ed="X" n="0455b03"/>見。中和曰。叅須實參。悟須實悟。莫打野[打-丁+埋]。師曰。某甲
        <lb ed="X" n="0455b04"/>因擊火迸散。乃知眉橫鼻直。和曰。我此處別。師曰。如
        <lb ed="X" n="0455b05"/>何。和曰。牙是一口骨。耳是兩片皮。師曰。將謂別有。和
        <lb ed="X" n="0455b06"/>曰。錯。師喝曰。草賊大敗。和休去。次日。和復舉臨濟兩
        <lb ed="X" n="0455b07"/>堂首座齊下喝因緣。師竪拳一拍。當時丈堂震動。遂
        <lb ed="X" n="0455b08"/>受中和印記。出世屢坐大道場。皆太師國王。及諸重
        <lb ed="X" n="0455b09"/>臣之命。師室中。甞以四無依語勘學者。無一當對揚
        <lb ed="X" n="0455b10"/>者。一日。廊中逢數僧。連問不契。皆被打。問最後一僧。
        <lb ed="X" n="0455b11"/>汝那裏去。僧云。覓和上去。師云。覔他作麼。僧云。待痛
        <lb ed="X" n="0455b12"/>與一頓。師云。將甚麼來打。僧四顧云。不將棒來。師連
        <lb ed="X" n="0455b13"/>打四下云。這掠虗漢。眾皆走。師召云。諸上座。眾回首。
        <lb ed="X" n="0455b14"/>師云。是甚麼。丁酉正月。加師先天鎮國大士之號。己
        <lb ed="X" n="0455b15"/>亥冬。命主大慶壽寺。壬寅。護必烈大王。請師赴帳下。
        <lb ed="X" n="0455b16"/>問佛法大意。王大悅。從師受菩提心戒。因奏曰。我釋
        <lb ed="X" n="0455b17"/>迦氏之法。於廟堂之論。在王法正論品。理固昭然。非
        <lb ed="X" n="0455b18"/>難非易。恐王者不能盡行也。又宜求天下大賢碩儒。
        <lb ed="X" n="0455b19"/>問以古今治亂興亡之事。當有所聞也。王大悅。錫以
        <lb ed="X" n="0455b20"/>珠襖金錦無縫大衣。奉以師禮。將別王。王問。佛法此
        <lb ed="X" n="0455b21"/>去。如何受持。師曰。信心難生。善根難發。今已發生。務
        <lb ed="X" n="0455b22"/>須護持專一不忘。不見三寶有過。恒念百姓不安。善
        <lb ed="X" n="0455b23"/>撫綏。明賞罰。執政無私。任賢納諫。一切時中。甞行方
        <lb ed="X" n="0455b24"/>便。皆佛法也。師既行。有一惡少。肆言謗法。王按之將
        <lb ed="X" n="0455c01"/>加法焉。專使白師。師回啟云。明鏡當臺。妍[媏-而+(乏-之+虫)]自現。神
        <lb ed="X" n="0455c02"/>鋒在掌。賞罰無私。若以正念現前。邪見外魔。殺之可
        <lb ed="X" n="0455c03"/>矣。然王者。當以仁恕為心乃可。王益敬焉。尋奉命統
        <lb ed="X" n="0455c04"/>僧。賜白金萬兩。即昊天寺建大會。為國祈福。蒙哥皇
        <lb ed="X" n="0455c05"/>帝即位。顧遇隆渥。丙夏辰。旭威烈王。奉以金柱杖。金
        <lb ed="X" n="0455c06"/>縷袈裟。求法語開示。七月。師會諸耆舊。錄所長物見
        <lb ed="X" n="0455c07"/>數。令主後事。丁巳夏。說偈畢。師云。汝等少喧。吾欲偃
        <lb ed="X" n="0455c08"/>息。侍僧急呼主事人至。師吉祥。泊然而逝矣。世壽五
        <lb ed="X" n="0455c09"/>十六。茶毗。獲舍利無算。護必烈王。為建塔於大慶壽
        <lb ed="X" n="0455c10"/>寺之側。諡佛日圓明大師。望臨濟為十六世。</p>
</div>
