<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0431a07xiNan">
    <head><lb ed="X" n="0431a07"/>　　　　小南禪師傳(海評附)</head>
    <p><anchor n="X.77.1524.0431a08"/><lb ed="X" n="0431a08"/>系南。汀州張氏子。參祐禪師于潭之道林。獲印可。隨
        <lb ed="X" n="0431a09"/>遷羅漢。掌堂司。即分座接納。及祐移雲居。以師繼席。
        <lb ed="X" n="0431a10"/>學者翕然歸之。准世系。以黃龍是大父。名同而道望
        <lb ed="X" n="0431a11"/>逼亞。故叢林目為小南。葢尊黃龍。為老南云。洪覺範
        <lb ed="X" n="0431a12"/>謂。小南禪師。道眼明白。未為人知時。甞至東林照覺。
        <lb ed="X" n="0431a13"/>鳴鐘集眾。出迎於清溪之上。其徒大驚。自是名日益
        <lb ed="X" n="0431a14"/>著。將示寂。陞座告眾曰。羅漢今日。倒騎鐵馬。逆上須
        <lb ed="X" n="0431a15"/>彌。踏破虗空。不留朕迹。乃歸方丈。跏趺而逝。師以傳
        <lb ed="X" n="0431a16"/>道為志。閱七寒暑。住世四十有五白。雖所蘊未伸。暐
        <lb ed="X" n="0431a17"/>然名見當時。垂稱後世。雲居。可謂有子矣。　參友海評。
        <lb ed="X" n="0431a18"/>所與師同受業者也。將出游。同院僧。夢二大蛇。一角
        <lb ed="X" n="0431a19"/>黑。各長數丈。遶院三匝。騰躍而去。黎明。師與評。別眾
        <lb ed="X" n="0431a20"/>游方。夢者撫背囑之曰。二子善自愛。他日法門龍象
        <lb ed="X" n="0431a21"/>也。評嗣廣鑑瑛。住開先。與師相隣。俱得名叢林間。號
        <lb ed="X" n="0431a22"/>廬山二龍云。</p>
</div>
