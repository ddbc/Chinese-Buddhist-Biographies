<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0458b15miaoYuan">
    <head><lb ed="X" n="0458b15"/>　　　　妙源傳</head>
    <p><anchor n="X.77.1524.0458b16"/><lb ed="X" n="0458b16"/>妙源。越州象山陳氏子。秉具觀方。遇緣而省。見僧流
        <lb ed="X" n="0458b17"/>逐物遺道。憂之形于色。乃曰。不耐塵勞。心曷繇制。願
        <lb ed="X" n="0458b18"/>習賤事。以調伏之。寓本州天寧寺。歲大饑。赤足踵化
        <lb ed="X" n="0458b19"/>以資眾。其師虗堂愚公。不肯下宰相吳潛。潛怒繫之
        <lb ed="X" n="0458b20"/>獄辱之。師奉之惟謹。有疑而問。隨問而解。久之廓然。
        <lb ed="X" n="0458b21"/>虗堂彈指曰。源乎。汝今太平矣。虗堂住徑山。春秋已
        <lb ed="X" n="0458b22"/>老。俾師首眾。學子林立寮下。與之析微闡妙。甚得虗
        <lb ed="X" n="0458b23"/>堂心。虗堂曰。是可不一出為人乎。力贊主平江薦嚴。
        <lb ed="X" n="0458b24"/>內外事不一廢。舉鼓山國清。辭不就。就泉州水陸院。
        <lb ed="X" n="0458c01"/>治若薦嚴。而人益信慕之。愀然曰。吾寧久于是。携錫
        <lb ed="X" n="0458c02"/>以歸。知者。又議定水。曰。源公行堅望高。使力請必不
        <lb ed="X" n="0458c03"/>讓。以素所往來者通意。乃欣然而來。道聲益宏。或以
        <lb ed="X" n="0458c04"/>儒釋異同為問。師曰。同感物而動。漢儒失之。繇是有
        <lb ed="X" n="0458c05"/>不同焉。儒以治人為學。佛以治心為學。治人治心。其
        <lb ed="X" n="0458c06"/>跡有異。而其道未始不同。人或過于侈。師誡之曰。祿
        <lb ed="X" n="0458c07"/>損則福益。盍慎諸而已。布衣鐵服。終日尸坐。語徹機
        <lb ed="X" n="0458c08"/>迅。奔電絕壑。不可遏制。稍斂戢則瞬息在几席間。禪
        <lb ed="X" n="0458c09"/>人仰之。士人宗之。精於詩。然不肯表襮。舊築在越之
        <lb ed="X" n="0458c10"/>雲頂。將終。願解定水以歸。且命毋建塔。毋火化。以任
        <lb ed="X" n="0458c11"/>其壞。其徒弗忍。卒瘞之。至元十八年也。世壽七十有
        <lb ed="X" n="0458c12"/>五。</p>
</div>
