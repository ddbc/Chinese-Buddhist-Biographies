<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0414b05huaiXian">
    <head><lb ed="X" n="0414b05"/>　　　　懷賢禪師傳</head>
    <p><anchor n="X.77.1524.0414b06"/><lb ed="X" n="0414b06"/>金山龍游寺。圓通禪師。諱懷賢。字潛道。溫州永嘉何
        <lb ed="X" n="0414b07"/>氏子。在襁褓中。能合掌僧坐。四歲從嗣仁社主。出家
        <lb ed="X" n="0414b08"/>受戒。有講席輒往聽。盡得其學。及長歎曰。說食能飽
        <lb ed="X" n="0414b09"/>人乎。別社主。去遍參。最後見達觀頴于潤之因聖。初
        <lb ed="X" n="0414b10"/>師從瑞新禪師遊頗久。具知宗門承襲賓主之說。自
        <lb ed="X" n="0414b11"/>謂無以復加。比至達觀會中。聞所開示類。皆世緣俗
        <lb ed="X" n="0414b12"/>諦。非談諧嵬[瑙-囟+貝]。則罵詈不已。心竊陋之。乃潛詣丈室。
        <lb ed="X" n="0414b13"/>請白曰。為人天師。當只說法。奈何預以世間事。且僧
        <lb ed="X" n="0414b14"/>有過斥去則已。何足追罵至累日乎。觀頷而不答。師
        <lb ed="X" n="0414b15"/>因此省悟。初開法于太平隱靜。嗣主金山。金山當孔
        <lb ed="X" n="0414b16"/>道。客至無虗日。師頗厭之。熙寧元年。遂謝事。隱于金
        <lb ed="X" n="0414b17"/>牛山。山去丹陽數十里。人跡罕。至庭養猨[鴳-女+隹]孔[少/隹]鸚
        <lb ed="X" n="0414b18"/>鵡白鷴。皆就掌取食。號五客。各為一詩。贈之士大夫。
        <lb ed="X" n="0414b19"/>欲相見者。就山中訪焉。廬山之圓通。明州之雪竇。相
        <lb ed="X" n="0414b20"/>次堅懇。各住一年。雪竇至。前後二十年間。三請乃赴。
        <lb ed="X" n="0414b21"/>其行由海道。遇大風。漂至慈溪東岸。舟破。從者多人
        <lb ed="X" n="0414b22"/>皆散走。師獨安坐水中不動。以元豐五年九月甲午。
        <lb ed="X" n="0414b23"/>示滅于金牛。壽六十七。臘六十三。弟子覺澄等。塔全
        <lb ed="X" n="0414b24"/>身于西隴淮海。秦少游觀為師狀曰。師操行卓越。而
        <lb ed="X" n="0414c01"/>遇人有恩意。雖對賓客。未甞與眾異饌。夜輒從眾僧
        <lb ed="X" n="0414c02"/>寢于堂中。不入丈室。雅性樂施。所得金錢繒帛。率緣
        <lb ed="X" n="0414c03"/>手盡。又多才藝。工於詩字畫有法。閒居絕口。不掛事
        <lb ed="X" n="0414c04"/>事。雖交至錯出。處之晏然。無不集者當時賢士大夫
        <lb ed="X" n="0414c05"/>聞其風。皆傾意願與之游。始用參知政事高公若訥
        <lb ed="X" n="0414c06"/>奏。賜紫方袍。又用節度使李公端愿。奏賜號圓通大
        <lb ed="X" n="0414c07"/>師。凡十被請從之者四。皆天下名山巨剎。道化方行。
        <lb ed="X" n="0414c08"/>輒託事隱去。州郡雖欲挽而留之。不可得也。弟子五
        <lb ed="X" n="0414c09"/>十有五人。所著詩頌文集。凡五卷。又撰次其自少至
        <lb ed="X" n="0414c10"/>老出處之跡一篇。號穉耄典記。以自見云。</p>
</div>
