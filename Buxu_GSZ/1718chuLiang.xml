<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0444c22chuLiang">
    <head><lb ed="X" n="0444c22"/>　　　　<persName key="A021125">良書記</persName>．<persName key="A008737">元菴</persName>禪師傳</head>
    <p><anchor n="X.77.1524.0444c23"/><lb ed="X" n="0444c23"/><persName key="A021125">處良書記</persName>。字<persName key="A021125">遂翁</persName>。會稽<placeName key="PL000000013257">山陰</placeName>劉氏子。九歲以童子得
        <lb ed="X" n="0444c24"/>度。十三歲游諸方。僅勝衣笠。路人為之驚歎。初為<persName key="A000475">妙<lb ed="X" n="0445a01"/>喜</persName>侍者。又從<persName key="A008262">卍菴顏</persName>公為書記。英邁玉立。游二師間。
        <lb ed="X" n="0445a02"/>皆受記莂。餘事能文詞。善筆札。諸方翕稱<persName key="A021125">良書記</persName>。然
        <lb ed="X" n="0445a03"/>亦以議論皦核不少假借。不為諸方所容顧。獨陸陸
        <lb ed="X" n="0445a04"/>眾中。甞居秀州<placeName key="PL000000012802">法喜院</placeName>。舉香為<persName key="A008262">卍菴</persName>嗣。蕭然數僧。食
        <lb ed="X" n="0445a05"/>財半菽。再歲。退廬<placeName key="PL000000013260">會稽</placeName>海上。適太常<persName key="unknown">尤公</persName>。守<placeName key="PL000000014898">臨海</placeName>。起
        <lb ed="X" n="0445a06"/>師領<placeName key="unknown">紫櫜</placeName>。復以縣大夫不樂棄去。久之。領崑山<placeName key="PL000000010186">薦嚴<lb ed="X" n="0445a07"/>資福寺</placeName>。遂以疾逝。<date when-iso="1187-07-22" key="j21548052154805">淳熈十四年六月戊寅</date>也。遺言藏
        <lb ed="X" n="0445a08"/>骨廬山<placeName key="unknown">智林寺</placeName>。寺。<persName key="A008262">卍菴</persName>與師。所同建也。</p><p>
            <lb ed="X" n="0445a09"/><persName key="A008737">元菴</persName>。<persName key="A008737">真慈</persName>者。<placeName key="PL000000035486">潼州</placeName>李氏子。初依成都<placeName key="PL000000034765">正法</placeName>出家。具戒。
        <lb ed="X" n="0445a10"/>嗣游講肆聽圓覺。至四大各離。今者妄身當在何處。
        <lb ed="X" n="0445a11"/>畢竟無體。實同幻化。因而有省。作頌曰。一顆明珠。在
        <lb ed="X" n="0445a12"/>我這裏。撥著動著。放光動地。歸以呈其師。其師詰之。
        <lb ed="X" n="0445a13"/>師曰。雖百千萬億公案。不出此頌也。其師以為不遜。
            <lb ed="X" n="0445a14"/>乃叱去。因南游。至廬山<placeName key="PL000000018855">圓通</placeName>。時<persName key="A008262">卍菴</persName>為西堂。為眾入
            <lb ed="X" n="0445a15"/>室。舉僧問<persName key="A000475">雲門</persName>。撥塵見佛時如何。<persName key="A000475">門</persName>云。佛亦是塵。師
        <lb ed="X" n="0445a16"/>隨聲便喝。以手指胸曰。佛亦是塵。復頌曰。撥塵見佛。
        <lb ed="X" n="0445a17"/>佛亦是塵。問了答了。直下翻身。勸君更盡一杯酒。西
            <lb ed="X" n="0445a18"/>出<placeName key="PL000000045804">陽關</placeName>無故人。又頌塵塵三昧曰。鉢裏飯。桶裏水。別
        <lb ed="X" n="0445a19"/>寶崑崙坐潭底。一塵塵上走須彌。明眼波斯笑彈指。
            <lb ed="X" n="0445a20"/>笑彈指。珊瑚枝上清風起。<persName key="A008262">卍菴</persName>深肯之。</p>
</div>
