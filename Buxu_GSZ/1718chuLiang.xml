<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0444c22chuLiang">
    <head><lb ed="X" n="0444c22"/>　　　　良書記．元菴禪師傳</head>
    <p><anchor n="X.77.1524.0444c23"/><lb ed="X" n="0444c23"/>處良書記。字遂翁。會稽山陰劉氏子。九歲以童子得
        <lb ed="X" n="0444c24"/>度。十三歲游諸方。僅勝衣笠。路人為之驚歎。初為妙
        <lb ed="X" n="0445a01"/>喜侍者。又從卍菴顏公為書記。英邁玉立。游二師間。
        <lb ed="X" n="0445a02"/>皆受記莂。餘事能文詞。善筆札。諸方翕稱良書記。然
        <lb ed="X" n="0445a03"/>亦以議論皦核不少假借。不為諸方所容顧。獨陸陸
        <lb ed="X" n="0445a04"/>眾中。甞居秀州法喜院。舉香為卍菴嗣。蕭然數僧。食
        <lb ed="X" n="0445a05"/>財半菽。再歲。退廬會稽海上。適太常尤公。守臨海。起
        <lb ed="X" n="0445a06"/>師領紫櫜。復以縣大夫不樂棄去。久之。領崑山薦嚴
        <lb ed="X" n="0445a07"/>資福寺。遂以疾逝。淳熈十四年六月戊寅也。遺言藏
        <lb ed="X" n="0445a08"/>骨廬山智林寺。寺。卍菴與師。所同建也。</p><p>
        <lb ed="X" n="0445a09"/>元菴。真慈者。潼州李氏子。初依成都正法出家。具戒。
        <lb ed="X" n="0445a10"/>嗣游講肆聽圓覺。至四大各離。今者妄身當在何處。
        <lb ed="X" n="0445a11"/>畢竟無體。實同幻化。因而有省。作頌曰。一顆明珠。在
        <lb ed="X" n="0445a12"/>我這裏。撥著動著。放光動地。歸以呈其師。其師詰之。
        <lb ed="X" n="0445a13"/>師曰。雖百千萬億公案。不出此頌也。其師以為不遜。
        <lb ed="X" n="0445a14"/>乃叱去。因南游。至廬山圓通。時卍菴為西堂。為眾入
        <lb ed="X" n="0445a15"/>室。舉僧問雲門。撥塵見佛時如何。門云。佛亦是塵。師
        <lb ed="X" n="0445a16"/>隨聲便喝。以手指胸曰。佛亦是塵。復頌曰。撥塵見佛。
        <lb ed="X" n="0445a17"/>佛亦是塵。問了答了。直下翻身。勸君更盡一杯酒。西
        <lb ed="X" n="0445a18"/>出陽關無故人。又頌塵塵三昧曰。鉢裏飯。桶裏水。別
        <lb ed="X" n="0445a19"/>寶崑崙坐潭底。一塵塵上走須彌。明眼波斯笑彈指。
        <lb ed="X" n="0445a20"/>笑彈指。珊瑚枝上清風起。卍菴深肯之。</p>
</div>
