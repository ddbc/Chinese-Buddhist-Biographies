<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0418a16zhiXian">
    <head><lb ed="X" n="0418a16"/>　　　　宋　北禪賢禪師傳</head>
    <p><anchor n="X.77.1524.0418a17"/><lb ed="X" n="0418a17"/>智賢禪師。嗣福嚴雅公。雲門四世孫也。開法于衡州
        <lb ed="X" n="0418a18"/>之北禪。歲夜小參曰。年窮臘盡無可與。諸人分歲老
        <lb ed="X" n="0418a19"/>僧烹。一頭露地白牛炊。土田米飯煑菜羮。燒榾柮火。
        <lb ed="X" n="0418a20"/>與大眾圍爐。唱歸田樂。何故免得。倚他門戶傍他牆。
        <lb ed="X" n="0418a21"/>致使時人喚作郎。下座時。維那從後大呼曰。縣有吏
        <lb ed="X" n="0418a22"/>至。師反顧問其所以。那云。道和尚宰牛不納皮角。師
        <lb ed="X" n="0418a23"/>笑擲暖帽於地。那便拾去。師跳下禪床。攔胷擒住呌
        <lb ed="X" n="0418a24"/>曰。賊賊。那將帽覆師頂曰。天寒且還和尚。那便出去。
        <lb ed="X" n="0418b01"/>時法昌為侍者。師顧謂曰。這公案作麼生。昌曰。近日
        <lb ed="X" n="0418b02"/>城中紙貴。一狀領過。法昌名倚遇。師嗣也。別具。師又
        <lb ed="X" n="0418b03"/>有嗣。曰紹銑。具興福中。</p>
</div>
