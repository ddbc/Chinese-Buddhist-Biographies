<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0508c10yeTai">
    <head><lb ed="X" n="0508c10"/>　　　　<persName key="A015825">夜臺</persName>．<persName key="A021537">秋月</persName>傳</head>
    <p><anchor n="X.77.1524.0508c11"/><lb ed="X" n="0508c11"/><persName key="A015825">夜臺</persName>者。<placeName key="PL000000000100">西蜀</placeName>人。少習引導辟穀之術。遇<persName key="A006946">大智</persName>師於<placeName key="PL000000036087">峨<lb ed="X" n="0508c12"/>眉</placeName>。薙髮受戒。辭師至<placeName key="PL000000042627">終南</placeName><placeName key="PL000000025190">伏牛</placeName>。又至<placeName key="PL000000005250">五臺</placeName>多服水齋。
        <lb ed="X" n="0508c13"/>日則靜坐。夜則遊臺。人因呼為<persName key="A015825">夜臺</persName>。<placeName key="PL000000005250">五臺</placeName>方圓五百
        <lb ed="X" n="0508c14"/>里。暴風怒號。走大石。吹騾馬。如掃葉。師棕衣棕帽。手
        <lb ed="X" n="0508c15"/>握鐵杖。遇風則止。風止則行。有時昏黑。墮入坑谷中。
        <lb ed="X" n="0508c16"/>鐵杖垂卷。而師無恙。遇虎即投身。示之曰。汝噉我結
        <lb ed="X" n="0508c17"/>一小緣。遇鑛賊。振錫環響。賊遙呼曰。<persName key="A015825">夜臺</persName>師懾伏不
        <lb ed="X" n="0508c18"/>敢動。大雪滿山。眾負鍤迹師雪中。師已僵槁。雪埋腰
        <lb ed="X" n="0508c19"/>膝間。眾舁歸。置熱火土銼上。沃以湯。稍久乃甦。復夜
        <lb ed="X" n="0508c20"/>行如前矣。師夜中時見燈光野火。猛獸鬼怪。親見<persName key="A002144">文<lb ed="X" n="0508c21"/>殊</persName>。或為老比丘。或為美好[嬾-束]女。抱嬰兒赤裸下體。頃
        <lb ed="X" n="0508c22"/>刻不見。如是夜遊。二十餘年。<date from-iso="1603-02-11" to-iso="1604-01-30" key="j23065852306938">歲癸卯</date>。入<placeName key="PL000000000323">京師</placeName>。　<persName key="A007207">慈聖<lb ed="X" n="0508c23"/>太后</persName>。賜鉢杖及紫襴袈裟一襲。師先。于塔院寺。設千
        <lb ed="X" n="0508c24"/>盤會。于<placeName key="unknown">龍泉寺</placeName>。設龍華會。皆四十九日。又于<placeName key="PL000000036087">峨眉</placeName><placeName key="PL000000005250">五<lb ed="X" n="0509a01"/>臺</placeName>。各鑄幽冥鐘一口。重萬三千觔。又于<placeName key="PL000000013847">普陀</placeName><placeName key="PL000000036087">峨眉</placeName>。請
        <lb ed="X" n="0509a02"/>藏經二部。又于<placeName key="PL000000016725">九華</placeName>。設水陸道場。其餘鏹粟。分施靜
        <lb ed="X" n="0509a03"/>室及諸貧僧。銖兩尺寸。不入私槖。故久而緇素益信
        <lb ed="X" n="0509a04"/>之。師往反四大名山。精神尫頓。繇<placeName key="PL000000034728">蜀</placeName>至<placeName key="unknown">廣陵</placeName>。忽病作。
        <lb ed="X" n="0509a05"/>道人某。斷指入糜。冀療師疾。師訶曰。出世人。豈效兒
        <lb ed="X" n="0509a06"/>女子所為。吾期已近矣。是時疾已瘳。買一巨舫。設水
        <lb ed="X" n="0509a07"/>陸像。放[舀*炎]口不絕。<date from-iso="1610-11-15" to-iso="1610-12-14" key="j23094192309448">庚戌十月</date>。繇<placeName key="PL000000010291">通州</placeName>渡海。過<placeName key="PL000000010141">福山</placeName>。忻
        <lb ed="X" n="0509a08"/>然欲留。先遣散諸弟子。獨留老道人自隨。登舟將行。
        <lb ed="X" n="0509a09"/>有<placeName key="unknown">新安</placeName>二賈客。懇附舟。師曰。此有緣人許諾。揚帆甚
        <lb ed="X" n="0509a10"/>駛。問日中乎。曰中矣。命作飯。飯二客。復出襯錢授之。
        <lb ed="X" n="0509a11"/>因禮十方諸佛曰。我欲歸海。眾驚曰。今已在海中。復
        <lb ed="X" n="0509a12"/>何歸。師曰。我聞。<persName key="unknown">解脫菩薩</persName>。臨命終時。戒其弟子。分身
        <lb ed="X" n="0509a13"/>為三。一施鳥獸。一施魚鱉。一施螻蟻。我今亦爾。眾哀
        <lb ed="X" n="0509a14"/>號牽挽。師出一紙授客。即<persName key="unknown">解脫菩薩</persName>語也。眾方哀挽
        <lb ed="X" n="0509a15"/>不已。師曰。汝為我禮佛。皆拜。師一躍入海。眾欲收帆
        <lb ed="X" n="0509a16"/>援師。師端坐水浪上。搖手曰。帆一下。汝曹皆覆矣。須
        <lb ed="X" n="0509a17"/>臾白黃霧擁師而去。時<date when-iso="1610-12-09" key="j23094432309443">萬曆庚戌十月二十五日</date>也。
        <lb ed="X" n="0509a18"/>老道人。歸言之人。<placeName key="PL000000008487">華亭</placeName><persName key="unknown">陳眉</persName>公。作文記其事。</p><p>
            <lb ed="X" n="0509a19"/><persName key="A021537">秋月</persName>者。蘇州<placeName key="PL000000010056">玄墓山</placeName>老僧也。精戒律。勤禮誦。以茗飲
            <lb ed="X" n="0509a20"/>作佛事。過<placeName key="PL000000010056">玄墓</placeName>者。必訪<persName key="A021537">秋月</persName>。然非高雅之士。秋月不
        <lb ed="X" n="0509a21"/>與之見。見亦不與茗飲。方時禪期講席。四至轟然。師
            <lb ed="X" n="0509a22"/>恬如不聞。或勸之一出隨喜。笑而弗答。<date from-iso="1621-01-22" to-iso="1622-02-09" key="j23131402313523">天啟改元之<lb ed="X" n="0509a23"/>歲</date>。別山中道侶。朝<placeName key="PL000000013847">南海</placeName>。從<placeName key="PL000000013753">蓮華洋</placeName>。忽起至船頭禮拜。
        <lb ed="X" n="0509a24"/>高聲稱佛名。即奮身下水。眾急出扳挽。已無及矣。時
        <lb ed="X" n="0509b01"/>風浪大作。師出沒浪間。猶合掌稱佛。聲舟漸遠乃失。
            <lb ed="X" n="0509b02"/>系曰。<persName key="A015825">夜臺</persName>。走四大名山。足跡徧海內。<persName key="A021537">秋月</persName>靜閉一室。
            <lb ed="X" n="0509b03"/>不知戶外事。<persName key="A015825">夜臺</persName>廣修福業。<persName key="A021537">秋月</persName>一事弗為。二公之
            <lb ed="X" n="0509b04"/>平生。判然如此。至末後一著子。則無少異。葢<persName key="A015825">夜臺</persName>藏
        <lb ed="X" n="0509b05"/>靜於動。秋月寓動於靜。動靜二公之跡。脫然生死之
        <lb ed="X" n="0509b06"/>際。而無絲毫罣閡者。二公之心。實不可得而優劣之
        <lb ed="X" n="0509b07"/>也。</p>
</div>
