<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0425b12zhiXin">
    <head><lb ed="X" n="0425b12"/>　　　　福昌信公傳</head>
    <p><anchor n="X.77.1524.0425b13"/><lb ed="X" n="0425b13"/>知信。生福州閩縣蕭氏。蕭氏以捕魚為業。兒時隨父
        <lb ed="X" n="0425b14"/>漁於江。所得輒棄之。且觸事疎通無憂恚。疑懼撫會
        <lb ed="X" n="0425b15"/>而言。或非人意所及。年十二去家。持頭陀行甚苦。山
        <lb ed="X" n="0425b16"/>行遇虎。祝之曰。使我得披如來衣。作世間眼者。當不
        <lb ed="X" n="0425b17"/>害我。虎妥尾而去。年二十有六。以誦經應格。得僧服。
        <lb ed="X" n="0425b18"/>平居與眾勞侶。共一手作。所游非一師。所行非一行。
        <lb ed="X" n="0425b19"/>最後入夾山遵之室。師資相合。如石投水。莫之逆也。
        <lb ed="X" n="0425b20"/>師之接人。不為驚濤險崖關鎻閉距。然非相應者。終
        <lb ed="X" n="0425b21"/>不得其門而入。在夾山。任直歲典座餘十年。蓻杉松
        <lb ed="X" n="0425b22"/>滿山。水陸不耕者皆為田。住禪昌寺二十一年。其初
        <lb ed="X" n="0425b23"/>草衣木食。寢食破屋數間。未幾。廣廈不知寒暑。齋供
        <lb ed="X" n="0425b24"/>數百人。師隨事莊嚴。不懈如一日。或勸師。安用苦色
        <lb ed="X" n="0425c01"/>身。以狥事緣。宴居養道可矣。師曰。一切賢聖。出生入
        <lb ed="X" n="0425c02"/>死。成就無邊眾生。行願不滿。不名滿足菩提。我何人
        <lb ed="X" n="0425c03"/>也。為之益力。元祐三年閏十二月示疾。問日早晚。曰。
        <lb ed="X" n="0425c04"/>午矣。起坐而逝。五十九歲也。葬於福昌善禪師之左。
        <lb ed="X" n="0425c05"/>有語錄。黃山谷。書其後行之。</p>
</div>
