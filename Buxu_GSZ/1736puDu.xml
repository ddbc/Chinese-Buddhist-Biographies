<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0451a14puDu">
    <head><lb ed="X" n="0451a14"/>　　　　虗舟度傳</head>
    <p><anchor n="X.77.1524.0451a15"/><lb ed="X" n="0451a15"/>普度。字虗舟。維揚江都史氏子。稍長雖習世書。絕無
        <lb ed="X" n="0451a16"/>處俗意。母識其志。俾依郡之天寧出家。畢將軍與語。
        <lb ed="X" n="0451a17"/>大奇之曰。此兒短小精悍。音吐如鐘。他日法中向上
        <lb ed="X" n="0451a18"/>爪牙也。携歸武林。禮東堂院祖信。為受業師。執侍五
        <lb ed="X" n="0451a19"/>年。奮志參方。初見鐵牛印於靈隱。已而江東西。河南
        <lb ed="X" n="0451a20"/>北。悉徧歷焉。時無礙通。唱道饒州薦福。師決志叩請。
        <lb ed="X" n="0451a21"/>其遷福嚴華藏。亦與之俱。入室次。通問。不與萬法為
        <lb ed="X" n="0451a22"/>侶者。是甚麼人。師曰。金香爐下鐵崑崙。通曰。將謂這
        <lb ed="X" n="0451a23"/>矮子。有長處見解只如此。師曲躬作禮曰。謝和尚證
        <lb ed="X" n="0451a24"/>明。若天童晦巖光。大慈石巖璉。虎丘石室廸。皆一見
        <lb ed="X" n="0451b01"/>器異。留與法務。淳祐初。制府趙信菴。以金陵半山請
        <lb ed="X" n="0451b02"/>出世。遷潤之金山。潭之鹿苑。撫之疎山。蘇之承天。景
        <lb ed="X" n="0451b03"/>定間。賈太傅。奏補中天竺。復請旨陞靈隱。至元丁丑。
        <lb ed="X" n="0451b04"/>被命住徑山。師說法。直捷簡要。肩荷法門。老而無倦。
        <lb ed="X" n="0451b05"/>甞云。萬法是心光。諸緣惟性曉。本無迷悟。人只要今
        <lb ed="X" n="0451b06"/>日了。又云。既無迷悟人了箇甚麼。無人契其機者。其
        <lb ed="X" n="0451b07"/>住徑山。值火餘。志圖興復。將有緒俄示恙。索筆大書
        <lb ed="X" n="0451b08"/>曰。八十二年。駕無底船。踏翻歸去。明月一天。遂寂。</p>
</div>
