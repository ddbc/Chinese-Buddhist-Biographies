<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0539c23yueTan">
    <head><lb ed="X" n="0539c23"/>　　　　月潭和尚傳</head>
    <p><anchor n="X.77.1524.0539c24"/><lb ed="X" n="0539c24"/>月潭。和尚不知何許人。自言姓楊氏。生於成化。甲午
        <lb ed="X" n="0540a01"/>從師圓省。祝髮五臺山。嘉靖戊寅。始受具足戒。周行
        <lb ed="X" n="0540a02"/>天下。殆半於蜀。卭[(束*束)/火]山中最久。隆慶辛未。杖錫來江
        <lb ed="X" n="0540a03"/>南。至婁東。王鳳洲麟洲二先生。築室以居之。凡七十
        <lb ed="X" n="0540a04"/>年。以萬曆丙戌冬告寂。俗壽一百一十三。僧臘九十
        <lb ed="X" n="0540a05"/>八。王銘其塔而敘之曰。和尚以不欺為本。以無住為
        <lb ed="X" n="0540a06"/>宗。以彌陀為父。以釋迦為師。以淨土為歸地。以無為
        <lb ed="X" n="0540a07"/>為法事。不談禪不竪義。不沾講席。無寒而已不備三
        <lb ed="X" n="0540a08"/>衣。無饑而已不強中食。既得疾。水飲者五日。絕水者
        <lb ed="X" n="0540a09"/>二日。至夜分乃呼浴。浴畢。使僧雛誦無量壽佛經。傾
        <lb ed="X" n="0540a10"/>聽既終。奄然而化。噫果如所云。雖欲莫謂之高僧。不
        <lb ed="X" n="0540a11"/>可得也。故次王語。以備傳。</p>
</div>
