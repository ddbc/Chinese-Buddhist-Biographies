<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0499c12zhiYan">
    <head><lb ed="X" n="0499c12"/>　　　　鰕子和尚傳(附道嵩)</head>
    <p><anchor n="X.77.1524.0499c13"/><lb ed="X" n="0499c13"/>鰕子和尚。名智儼。居華亭靜安寺。七月十五日。村郭
        <lb ed="X" n="0499c14"/>設盂蘭盆。寺僧赴請殆盡。惟儼在寺。有胥村人嗣來
        <lb ed="X" n="0499c15"/>召僧。而無僧可召。欲拉儼往。儼曰。但歸辦置。吾隨來
        <lb ed="X" n="0499c16"/>也。乘小舠而行。見捕鰕者。儼從買一斗索水。噉之無
        <lb ed="X" n="0499c17"/>遣。謂漁者曰。齋回還汝直。且叮嚀舟子勿泄。至村。舟
        <lb ed="X" n="0499c18"/>子不能忍。齋家聞此。厭薄之。不請上坐。席地一飯而
        <lb ed="X" n="0499c19"/>無襯。以辱焉。師懽然納受。還見漁者曰。何饒舌。今日
        <lb ed="X" n="0499c20"/>齋無錢奈何。漁者曰。無錢但還我鰕。曰。此易。復索水
        <lb ed="X" n="0499c21"/>飲。隨吐出活鰕。盈斗還之。人以為異。因呼名鰕子和
        <lb ed="X" n="0499c22"/>尚。儼異迹頗多。海濱人皆能言之。及將滅。斂蒲草為
        <lb ed="X" n="0499c23"/>萬餘繩。懸廊廡間。謂人曰。與諸君作緣事。遂坐脫。人
        <lb ed="X" n="0499c24"/>爭赴施錢。懸繩皆滿。用建佛閣於寺中。至今寺稱鰕
        <lb ed="X" n="0500a01"/>子道場。</p><p>
        <lb ed="X" n="0500a02"/>道嵩者。伍姓。溫州樂清人。受業於東菴。放蕩不覊。人
        <lb ed="X" n="0500a03"/>目為嵩顛。偶二水牯鬬於路。人莫敢近。嵩直前。兩持
        <lb ed="X" n="0500a04"/>其角。呼其名諭之。牛解而去。甞有飯僧者。欲召嵩。潛
        <lb ed="X" n="0500a05"/>書其名。焚之中庭。翼旦嵩至。眾咸以其自來。主人言
        <lb ed="X" n="0500a06"/>始異之。後亦坐脫。</p>
</div>
