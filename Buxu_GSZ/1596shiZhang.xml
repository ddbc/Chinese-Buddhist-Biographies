<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0395b06shiZhang">
    <head><lb ed="X" n="0395b06"/>　　　　士璋法師傳</head>
    <p><anchor n="X.77.1524.0395b07"/><lb ed="X" n="0395b07"/>士璋。字原璞。海寧王氏子。伏犀貫頂。目光外射。自幼
        <lb ed="X" n="0395b08"/>即決去葷羶弗御。即御輒嘔逆不能勝。日取天竺典
        <lb ed="X" n="0395b09"/>習讀之。識者曰。此釋子種也。十九始除鬚髮。尋稟持
        <lb ed="X" n="0395b10"/>犯之說於某師。時我菴法師。自四明延慶。遷主武林
        <lb ed="X" n="0395b11"/>上天竺。令譽隆洽。師將擔簦趨之。感異夢。師以為得
        <lb ed="X" n="0395b12"/>法徵。心自喜。及見我菴。如舊相識。凡天台大小部書。
        <lb ed="X" n="0395b13"/>以次環授之。師志慮專一。饑則親釜鬵。以事烹餁。一
        <lb ed="X" n="0395b14"/>飽而止。寒暑晝夜。若不知也。我菴之三吳。俾師遷丈
        <lb ed="X" n="0395b15"/>室之西。以便飲食。逮遷。見白煙一抹起其寢所。則自
        <lb ed="X" n="0395b16"/>[爂-火+焚]猶故也。我菴。陰鑑其勤。以遠大期之。我菴之門人。
        <lb ed="X" n="0395b17"/>曰天心瑩素。高亢不服人。亦歆師之行約。共燈火。磨
        <lb ed="X" n="0395b18"/>切詰難。極於毫絲。餘子皆望風而畏。稱為雙璧。元至
        <lb ed="X" n="0395b19"/>正十三年。江南行宣政院。命主州之棲真寺。棲真與
        <lb ed="X" n="0395b20"/>南天竺演福鄰。古稱教海。而大用才公。絕宗繼公。二
        <lb ed="X" n="0395b21"/>大長者。皆在焉。師猶以學之未足。時往叩其所未至。
        <lb ed="X" n="0395b22"/>凡部味教觀之奧。偏圓本跡之微。疇昔有疑而未徹
        <lb ed="X" n="0395b23"/>者。二老無不條分縷析以喻之。師彈指歎曰。佛法教
        <lb ed="X" n="0395b24"/>藏。渺如煙海。固非獨善偏長所能究也。移主旌德教
        <lb ed="X" n="0395c01"/>寺。法化大行。洪武初。以集慶虗席請師。唱揚接引。如
        <lb ed="X" n="0395c02"/>旌德時。有過無弗及焉。未幾示寂。師所著書。多未脫
        <lb ed="X" n="0395c03"/>稿。詩文有別錄數卷。</p>
</div>
