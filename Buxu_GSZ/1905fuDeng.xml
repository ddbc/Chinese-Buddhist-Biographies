<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0514c08fuDeng">
    <head><lb ed="X" n="0514c08"/>　　　　<persName key="A007760">真來佛子</persName>傳</head>
    <p><anchor n="X.77.1524.0514c09"/><lb ed="X" n="0514c09"/><persName key="A007760">福登</persName>。別號<persName key="A007760">妙峰</persName>。山西<placeName key="CN0141002Z06AA">平陽</placeName>人。姓續氏。春秋<persName key="A009568">續鞠居</persName>之
        <lb ed="X" n="0514c10"/>後也。<date key="j22857252286089" when-iso="1546">七歲</date>。父母值凶歲死。無斂具。薦蓆而已。師無依
        <lb ed="X" n="0514c11"/>倚。為里中富人牧羊。<date key="j22875512287915" when-iso="1551">十二</date>出家。<date key="j22897432290107" when-iso="1557">十八</date>携鉢至<placeName key="CN0140881Z25AA">蒲坂</placeName>。先
        <lb ed="X" n="0514c12"/>是。<persName key="A010221">山陰王</persName>。建<placeName key="CN0140881T12AA">文昌閣</placeName>於郡之東山。延僧<persName key="A014710">朗公</persName>居之。師
        <lb ed="X" n="0514c13"/>至。日行乞於市。晚投宿於閣中。適王出游。見之問<persName key="A014710">朗</persName>。
        <lb ed="X" n="0514c14"/><persName key="A014710">朗</persName>告之故。王曰。當善視此子。他日必成大器。<persName key="A014710">朗</persName>遂留
        <lb ed="X" n="0514c15"/>為弟子。會地大震。師被壓不死。王聞奇之。謂師曰。子
        <lb ed="X" n="0514c16"/>幸免大難。何不痛念生死大事乎。遂入<placeName key="CN0140881M03AA">中條山</placeName>。閉關
        <lb ed="X" n="0514c17"/>習華嚴觀。取刺棘貼四壁。不設牀坐。日夜鵠立棘中。
        <lb ed="X" n="0514c18"/>如此三年。稍有開發。乃作偈一首呈<persName key="A010221">山陰</persName>。<persName key="A010221">山陰</persName>歎曰。
        <lb ed="X" n="0514c19"/>此子見處早如是。不折之。他日或狂。因取宮人敝屣。
        <lb ed="X" n="0514c20"/>割其底洗淨。封寄之。附一偈曰。這片臭鞋底。封將寄
        <lb ed="X" n="0514c21"/>與你。並不為別事。專打作詩嘴。師見之。即對佛作禮。
        <lb ed="X" n="0514c22"/>以線繫於頂上。自此絕無一言矣。三年破關往見王。
        <lb ed="X" n="0514c23"/>則具大人相。王甚喜。乃曰。子雖知自己本分事。但未
        <lb ed="X" n="0514c24"/>聞佛法。恐墮邪見。時<placeName key="CN0140781Z11AA">介休</placeName>山中。有法師講楞嚴。促師
        <lb ed="X" n="0515a01"/>往聽。受具戒。作務而聽。<date key="j22930302293394" when-iso="1566">年二十七</date>也。時王深敬三寶。
        <lb ed="X" n="0515a02"/>居甞自恨不能瓢笠遠游。一日謂師。為僧不游方。如
        <lb ed="X" n="0515a03"/>井蛙耳。南方多知識。子宜往參。歸來可當老夫行脚
        <lb ed="X" n="0515a04"/>也。師遂行。遍歷叢席。至南京<placeName key="CN0320114T01AA">天界</placeName>。于<persName key="A008309">無極老人</persName>座下。
        <lb ed="X" n="0515a05"/>作淨頭。打掃糞穢。洗滌籌杖。眾怪其處潔淨異甞。知
        <lb ed="X" n="0515a06"/>淨頭有道者。莫知為誰。<persName key="A001681">憨師</persName>。時為副講。偵之累日始
        <lb ed="X" n="0515a07"/>得之。與納交。且期同行參訪。不旬日覔之。已潛行矣。
        <lb ed="X" n="0515a08"/>師歸見王。王喜問所參何人。師具述之。師意在居山。
        <lb ed="X" n="0515a09"/>復入<placeName key="CN0140881M03AA">中條</placeName>最深處。誅茆弔影。辟穀飲水者三年。大有
        <lb ed="X" n="0515a10"/>開悟。王日重三寶。南山建大梵剎成。強出師居之。且
        <lb ed="X" n="0515a11"/>欲求北藏經。欲師親往。師住山日久。髮長未剪。乃俗
        <lb ed="X" n="0515a12"/>扮入<placeName key="CN0110102Z07AA">京</placeName>。藏板貯大內。非奉　旨不可得。且久閉不發。
        <lb ed="X" n="0515a13"/>師得之如掇焉。時<persName key="A001681">憨師</persName>。先已至<placeName key="CN0110102Z07AA">都</placeName>下。聽<persName key="unknown">忠</persName>法師講法。
        <lb ed="X" n="0515a14"/>師於馬上識之。下馬相勞苦笑。謂<persName key="A001681">憨</persName>曰。視我何如。<persName key="A001681">憨</persName>
        <lb ed="X" n="0515a15"/>曰。本來面目自在。因拉<persName key="A001681">憨</persName>隨藏出<placeName key="CN0110102Z07AA">京</placeName>。曰。子之宿願耳。
        <lb ed="X" n="0515a16"/>遂入五臺<placeName key="unknown">龍翻石</placeName>。冰雪堆中。得老屋數椽。共棲之。師
        <lb ed="X" n="0515a17"/>夜游<placeName key="CN0140900M01AA">五頂</placeName>。遣昏散。日刺舌血。書華嚴經。經完起無遮
        <lb ed="X" n="0515a18"/>大會。結<persName key="A002144">文殊</persName>萬聖緣於<placeName key="CN0140922T29AA">塔院寺</placeName>。凡一百二十日。九邊
        <lb ed="X" n="0515a19"/>八省緇白。赴會者路踵相繼。法筵之盛。前所未有也。
        <lb ed="X" n="0515a20"/>　兩宮賢師德。　溫旨屢降。私念大名之下難久居。
        <lb ed="X" n="0515a21"/>因入蘆芽結菴。將終身焉。　<persName key="unknown">聖母</persName>求師得之。為建<placeName key="CN0140928T01AA">大<lb ed="X" n="0515a22"/>華嚴寺</placeName>於<placeName key="CN0140925M01AA">蘆芽</placeName>絕頂。命師居之。更造<placeName key="unknown">萬佛鐵塔</placeName>七成。
        <lb ed="X" n="0515a23"/><persName key="A000944">紫柏尊者</persName>。手書法華經一部。安奉其中。尋奉　<persName key="A007207">慈聖</persName>
        <lb ed="X" n="0515a24"/>懿旨。送藏<placeName key="CN0530000E02AA">雲</placeName><placeName key="CN0532924M01AA">雞足山</placeName>。道出<placeName key="CN0511181M01AA">峨眉</placeName>。禮銀色光。密矢銅殿
        <lb ed="X" n="0515b01"/>之願。人弗知也。自<placeName key="CN0530000E02AA">滇</placeName>還<placeName key="unknown">山陰</placeName>。請修<placeName key="CN0140830T03AA">萬固寺</placeName>大殿。殿高
        <lb ed="X" n="0515b02"/>十三丈。闊九丈。<placeName key="CN0610000R02AA">渭河</placeName>病涉。行者苦之。大中丞<persName key="unknown">李公</persName>。請
        <lb ed="X" n="0515b03"/>建橋其上。師住二年。修橋十三孔。復受請建<placeName key="CN0130705Z08AA">宣府</placeName>大
        <lb ed="X" n="0515b04"/>河橋兩重。重三十二孔。大河。自胡地入中國。水勢洶
        <lb ed="X" n="0515b05"/>涌。最難為力。師竟成之。有若神助焉。二橋與殿。所費
        <lb ed="X" n="0515b06"/>數百萬金。師寔空手無一文。信施雲集雨合。莫知所
        <lb ed="X" n="0515b07"/>從來。福緣成就。殆不可思議也。既還<placeName key="CN0140925M01AA">蘆芽</placeName>。開石窟於
        <lb ed="X" n="0515b08"/><placeName key="CN0140925Z21AA">寧化所</placeName>。窟深廣高下。各三丈五尺。鐫華嚴世界十方
        <lb ed="X" n="0515b09"/>佛剎圖。萬佛菩薩像。精巧細密。遂成一大道場。瀋藩
        <lb ed="X" n="0515b10"/>見而喜曰。勝因成就。好息心住山矣。師白<placeName key="CN0511181M01AA">峨眉</placeName>未了
        <lb ed="X" n="0515b11"/>之願。王乃[田/廾]萬金於師。取棧道入<placeName key="CN0510108E01AA">蜀</placeName>。適<persName key="A009579">王中丞象乾</persName>。
        <lb ed="X" n="0515b12"/>總制其地。迎師問心要。因笑謂師曰。三大士兄弟行
        <lb ed="X" n="0515b13"/>也。師於<persName key="A003079">普賢</persName>如此。不慮<persName key="A002803">觀自在</persName><persName key="A002144">文殊</persName>。謂師不平等耶。
        <lb ed="X" n="0515b14"/>師曰。貧道不過空拳。效奔走耳。若如所云。自有公等
        <lb ed="X" n="0515b15"/>有力大人在。王曰。唯唯。師一言而三銅殿巋然矣。隨
        <lb ed="X" n="0515b16"/>殿各有滲金諸像。<placeName key="CN0511181M01AA">峨眉</placeName><placeName key="CN0140900M01AA">五臺</placeName>各一。<placeName key="CN0330903M01AA">普陀</placeName>者不果行。安
        <lb ed="X" n="0515b17"/>置南京之<placeName key="CN0320102M01AA">華山</placeName>。　兩宮頒旨。為三山護持。復舉七處
        <lb ed="X" n="0515b18"/>九會道場。於臺山<placeName key="CN0140100T01AA">永明寺</placeName>。慶讚之。嗣後建<placeName key="CN0140110Z29AA">太原</placeName>之塔。
        <lb ed="X" n="0515b19"/>修<placeName key="CN0130624Z11AA">阜平</placeName>之橋。又闢<placeName key="unknown">茶藥菴</placeName>於<placeName key="unknown">龍龍關</placeName>。　上親書其額。
        <lb ed="X" n="0515b20"/>又修<placeName key="CN0100000R01AA">滹沱河</placeName>大橋。長五里。又修省城<placeName key="CN0140100T01AA">大塔寺</placeName>。尋還<placeName key="CN0140900M01AA">臺<lb ed="X" n="0515b21"/>山</placeName>。料理所建上下道場。立為十方叢林。不留法屬一
        <lb ed="X" n="0515b22"/>人。<date from-iso="1620-02-04" to-iso="1620-08-27" key="j23127872312992">萬曆庚申</date>八月。　賜金佛繡冠千佛磨衲紫衣。并
        <lb ed="X" n="0515b23"/><persName key="A007760">真來佛子</persName>之號。是冬十二月。示微疾。羣鳥悲鳴。異光
        <lb ed="X" n="0515b24"/>匝地。師乃集眾開示畢。端坐而逝。年七十三。臘五十
        <lb ed="X" n="0515c01"/>一。訃聞。　兩宮遣中甞侍致祭　賜葬於<placeName key="CN0140100T01AA">永明</placeName>之西
        <lb ed="X" n="0515c02"/>岡。立塔焉。　<ref type="person" target="#A007207">慈宮</ref>。別賜舉葬之費。師貌不勝衣。語不
        <lb ed="X" n="0515c03"/>出口。始以小王助道。終致　聖天子聖母諸王為檀
        <lb ed="X" n="0515c04"/>越。凡所營建。應念雲湧。投足所至。遂成寶坊。動費輒
        <lb ed="X" n="0515c05"/>累鉅萬。悉聽能事有實行者主之。師蕭遠自如。一衲
        <lb ed="X" n="0515c06"/>之外無長物。飄然若浮雲之聚散。孤[鴳-女+隹]之往來。苟非
        <lb ed="X" n="0515c07"/>深證唯心。遇緣即宗。其能爾耶。侍御<persName key="unknown">蘇雲浦</persName>。甞問道
        <lb ed="X" n="0515c08"/>於師。深有契於心。乃曰。人以妙師。為福田善知識。而
        <lb ed="X" n="0515c09"/>實不知其超悟處也。大司馬<persName key="A007641">汪伯玉</persName>。甞謂<persName key="A001681">憨師</persName>。方今
        <lb ed="X" n="0515c10"/>無可為公師者。唯<persName key="A007760">妙峰</persName>耳。故<persName key="A001681">憨師</persName>。傾心服之嚴事之。
        <lb ed="X" n="0515c11"/>亦無兩人也。</p>
</div>
