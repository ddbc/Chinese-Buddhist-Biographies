<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0514c08fuDeng">
    <head><lb ed="X" n="0514c08"/>　　　　真來佛子傳</head>
    <p><anchor n="X.77.1524.0514c09"/><lb ed="X" n="0514c09"/>福登。別號妙峰。山西平陽人。姓續氏。春秋續鞠居之
        <lb ed="X" n="0514c10"/>後也。七歲。父母值凶歲死。無斂具。薦蓆而已。師無依
        <lb ed="X" n="0514c11"/>倚。為里中富人牧羊。十二出家。十八携鉢至蒲坂。先
        <lb ed="X" n="0514c12"/>是。山陰王。建文昌閣於郡之東山。延僧朗公居之。師
        <lb ed="X" n="0514c13"/>至。日行乞於市。晚投宿於閣中。適王出游。見之問朗。
        <lb ed="X" n="0514c14"/>朗告之故。王曰。當善視此子。他日必成大器。朗遂留
        <lb ed="X" n="0514c15"/>為弟子。會地大震。師被壓不死。王聞奇之。謂師曰。子
        <lb ed="X" n="0514c16"/>幸免大難。何不痛念生死大事乎。遂入中條山。閉關
        <lb ed="X" n="0514c17"/>習華嚴觀。取刺棘貼四壁。不設牀坐。日夜鵠立棘中。
        <lb ed="X" n="0514c18"/>如此三年。稍有開發。乃作偈一首呈山陰。山陰歎曰。
        <lb ed="X" n="0514c19"/>此子見處早如是。不折之。他日或狂。因取宮人敝屣。
        <lb ed="X" n="0514c20"/>割其底洗淨。封寄之。附一偈曰。這片臭鞋底。封將寄
        <lb ed="X" n="0514c21"/>與你。並不為別事。專打作詩嘴。師見之。即對佛作禮。
        <lb ed="X" n="0514c22"/>以線繫於頂上。自此絕無一言矣。三年破關往見王。
        <lb ed="X" n="0514c23"/>則具大人相。王甚喜。乃曰。子雖知自己本分事。但未
        <lb ed="X" n="0514c24"/>聞佛法。恐墮邪見。時介休山中。有法師講楞嚴。促師
        <lb ed="X" n="0515a01"/>往聽。受具戒。作務而聽。年二十七也。時王深敬三寶。
        <lb ed="X" n="0515a02"/>居甞自恨不能瓢笠遠游。一日謂師。為僧不游方。如
        <lb ed="X" n="0515a03"/>井蛙耳。南方多知識。子宜往參。歸來可當老夫行脚
        <lb ed="X" n="0515a04"/>也。師遂行。遍歷叢席。至南京天界。于無極老人座下。
        <lb ed="X" n="0515a05"/>作淨頭。打掃糞穢。洗滌籌杖。眾怪其處潔淨異甞。知
        <lb ed="X" n="0515a06"/>淨頭有道者。莫知為誰。憨師。時為副講。偵之累日始
        <lb ed="X" n="0515a07"/>得之。與納交。且期同行參訪。不旬日覔之。已潛行矣。
        <lb ed="X" n="0515a08"/>師歸見王。王喜問所參何人。師具述之。師意在居山。
        <lb ed="X" n="0515a09"/>復入中條最深處。誅茆弔影。辟穀飲水者三年。大有
        <lb ed="X" n="0515a10"/>開悟。王日重三寶。南山建大梵剎成。強出師居之。且
        <lb ed="X" n="0515a11"/>欲求北藏經。欲師親往。師住山日久。髮長未剪。乃俗
        <lb ed="X" n="0515a12"/>扮入京。藏板貯大內。非奉　旨不可得。且久閉不發。
        <lb ed="X" n="0515a13"/>師得之如掇焉。時憨師。先已至都下。聽忠法師講法。
        <lb ed="X" n="0515a14"/>師於馬上識之。下馬相勞苦笑。謂憨曰。視我何如。憨
        <lb ed="X" n="0515a15"/>曰。本來面目自在。因拉憨隨藏出京。曰。子之宿願耳。
        <lb ed="X" n="0515a16"/>遂入五臺龍翻石。冰雪堆中。得老屋數椽。共棲之。師
        <lb ed="X" n="0515a17"/>夜游五頂。遣昏散。日刺舌血。書華嚴經。經完起無遮
        <lb ed="X" n="0515a18"/>大會。結文殊萬聖緣於塔院寺。凡一百二十日。九邊
        <lb ed="X" n="0515a19"/>八省緇白。赴會者路踵相繼。法筵之盛。前所未有也。
        <lb ed="X" n="0515a20"/>　兩宮賢師德。　溫旨屢降。私念大名之下難久居。
        <lb ed="X" n="0515a21"/>因入蘆芽結菴。將終身焉。　聖母求師得之。為建大
        <lb ed="X" n="0515a22"/>華嚴寺於蘆芽絕頂。命師居之。更造萬佛鐵塔七成。
        <lb ed="X" n="0515a23"/>紫柏尊者。手書法華經一部。安奉其中。尋奉　慈聖
        <lb ed="X" n="0515a24"/>懿旨。送藏雲雞足山。道出峨眉。禮銀色光。密矢銅殿
        <lb ed="X" n="0515b01"/>之願。人弗知也。自滇還山陰。請修萬固寺大殿。殿高
        <lb ed="X" n="0515b02"/>十三丈。闊九丈。渭河病涉。行者苦之。大中丞李公。請
        <lb ed="X" n="0515b03"/>建橋其上。師住二年。修橋十三孔。復受請建宣府大
        <lb ed="X" n="0515b04"/>河橋兩重。重三十二孔。大河。自胡地入中國。水勢洶
        <lb ed="X" n="0515b05"/>涌。最難為力。師竟成之。有若神助焉。二橋與殿。所費
        <lb ed="X" n="0515b06"/>數百萬金。師寔空手無一文。信施雲集雨合。莫知所
        <lb ed="X" n="0515b07"/>從來。福緣成就。殆不可思議也。既還蘆芽。開石窟於
        <lb ed="X" n="0515b08"/>寧化所。窟深廣高下。各三丈五尺。鐫華嚴世界十方
        <lb ed="X" n="0515b09"/>佛剎圖。萬佛菩薩像。精巧細密。遂成一大道場。瀋藩
        <lb ed="X" n="0515b10"/>見而喜曰。勝因成就。好息心住山矣。師白峨眉未了
        <lb ed="X" n="0515b11"/>之願。王乃[田/廾]萬金於師。取棧道入蜀。適王中丞象乾。
        <lb ed="X" n="0515b12"/>總制其地。迎師問心要。因笑謂師曰。三大士兄弟行
        <lb ed="X" n="0515b13"/>也。師於普賢如此。不慮觀自在文殊。謂師不平等耶。
        <lb ed="X" n="0515b14"/>師曰。貧道不過空拳。效奔走耳。若如所云。自有公等
        <lb ed="X" n="0515b15"/>有力大人在。王曰。唯唯。師一言而三銅殿巋然矣。隨
        <lb ed="X" n="0515b16"/>殿各有滲金諸像。峨眉五臺各一。普陀者不果行。安
        <lb ed="X" n="0515b17"/>置南京之華山。　兩宮頒旨。為三山護持。復舉七處
        <lb ed="X" n="0515b18"/>九會道場。於臺山永明寺。慶讚之。嗣後建太原之塔。
        <lb ed="X" n="0515b19"/>修阜平之橋。又闢茶藥菴於龍龍關。　上親書其額。
        <lb ed="X" n="0515b20"/>又修滹沱河大橋。長五里。又修省城大塔寺。尋還臺
        <lb ed="X" n="0515b21"/>山。料理所建上下道場。立為十方叢林。不留法屬一
        <lb ed="X" n="0515b22"/>人。萬曆庚申八月。　賜金佛繡冠千佛磨衲紫衣。并
        <lb ed="X" n="0515b23"/>真來佛子之號。是冬十二月。示微疾。羣鳥悲鳴。異光
        <lb ed="X" n="0515b24"/>匝地。師乃集眾開示畢。端坐而逝。年七十三。臘五十
        <lb ed="X" n="0515c01"/>一。訃聞。　兩宮遣中甞侍致祭　賜葬於永明之西
        <lb ed="X" n="0515c02"/>岡。立塔焉。　慈宮。別賜舉葬之費。師貌不勝衣。語不
        <lb ed="X" n="0515c03"/>出口。始以小王助道。終致　聖天子聖母諸王為檀
        <lb ed="X" n="0515c04"/>越。凡所營建。應念雲湧。投足所至。遂成寶坊。動費輒
        <lb ed="X" n="0515c05"/>累鉅萬。悉聽能事有實行者主之。師蕭遠自如。一衲
        <lb ed="X" n="0515c06"/>之外無長物。飄然若浮雲之聚散。孤[鴳-女+隹]之往來。苟非
        <lb ed="X" n="0515c07"/>深證唯心。遇緣即宗。其能爾耶。侍御蘇雲浦。甞問道
        <lb ed="X" n="0515c08"/>於師。深有契於心。乃曰。人以妙師。為福田善知識。而
        <lb ed="X" n="0515c09"/>實不知其超悟處也。大司馬汪伯玉。甞謂憨師。方今
        <lb ed="X" n="0515c10"/>無可為公師者。唯妙峰耳。故憨師。傾心服之嚴事之。
        <lb ed="X" n="0515c11"/>亦無兩人也。</p>
</div>
