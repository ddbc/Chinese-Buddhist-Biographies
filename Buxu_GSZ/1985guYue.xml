<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0539a03guYue">
    <head><lb ed="X" n="0539a03"/>　　　　<persName key="A021648">孤月</persName>傳</head>
    <p><anchor n="X.77.1524.0539a04"/><lb ed="X" n="0539a04"/><persName key="A021648">孤月</persName>。北人也。未詳邑里姓氏。因參訪。南游入<placeName key="PL000000042627">終南山</placeName>。
        <lb ed="X" n="0539a05"/>望山勢逶迤崔巍。意山中必有至人藏修。曰。予得歸
        <lb ed="X" n="0539a06"/>依承密諦。幸矣。遂褁糧行。日行百餘里。所至皆披茅
        <lb ed="X" n="0539a07"/>蹂石。足為之龜。行已十日。遇獵者。臂鷹逐犬。一俠少
        <lb ed="X" n="0539a08"/>年也。問<persName key="A021648">月</persName>。何以至此。答曰。尋師訪道。不遠千里。不識
        <lb ed="X" n="0539a09"/>此中有高僧可依否。獵者曰。封豕長蛇熊羆山鬼。于
        <lb ed="X" n="0539a10"/>焉窟宅。更何處覔僧耶。子休矣。前有石洞。白熊踞視
        <lb ed="X" n="0539a11"/>眈眈。過者蔑不虀粉。子無以身試甞也。<persName key="A021648">月</persName>心弗恐。起
        <lb ed="X" n="0539a12"/>謝獵者。又行數十里。日入細柳矣。見一巖洞。心頗怪
        <lb ed="X" n="0539a13"/>之。甫窺洞。白熊蹲踞。目光如電。張目視<persName key="A021648">月</persName>。<persName key="A021648">月</persName>曰。萬里
        <lb ed="X" n="0539a14"/>參尋。冀得人聞道。乃今遇子。子能相容乎。不然亦天
        <lb ed="X" n="0539a15"/>也。不怖而立。熊視良久。掉尾而去。<persName key="A021648">月</persName>遂入洞宿。越三
        <lb ed="X" n="0539a16"/>日獵者至。驚曰。子真神人也。而脫熊口。<persName key="A021648">月</persName>曰。幸免熊
        <lb ed="X" n="0539a17"/>口。惟夜有二偉丈夫。黑幘長脛立予傍。此何妖也。獵
        <lb ed="X" n="0539a18"/>者曰。巖前古樹二章。曩伐為薪。毋乃是為崇乎。請夷
        <lb ed="X" n="0539a19"/>其根。<persName key="A021648">月</persName>。不忍絕樹生理。止勿夷。是夜。二丈夫不現。<persName key="A021648">月</persName>
        <lb ed="X" n="0539a20"/>慈悲動草木矣。獵者止<persName key="A021648">月</persName>。<persName key="A021648">月</persName>復謝去。至山椒。一僧結
        <lb ed="X" n="0539a21"/>草廬栖焉。<persName key="A021648">月</persName>色喜行入草廬。僧瞑目趺坐。五體如山。
        <lb ed="X" n="0539a22"/>望之如木雞。啟視其釜。釜皆青苔也。向僧膜拜。三日
        <lb ed="X" n="0539a23"/>竟屹然不動。乃從僧腰後扶之。始覺。<persName key="A021648">月</persName>曰。願受教。僧
        <lb ed="X" n="0539a24"/>不應。第曰汝於<placeName key="PL000000042627">終南</placeName>無緣。<persName key="A021648">月</persName>苦求教。僧曰。逢山則止。
        <lb ed="X" n="0539b01"/>遇廬則藏。語畢。以杖指歸路示<persName key="A021648">月</persName>。<persName key="A021648">月</persName>遙見一青鳥翩
        <lb ed="X" n="0539b02"/>蹮而來。若相導者。行數日。踰<placeName key="PL000000042627">終南</placeName>而西。忽見城市。乃
        <lb ed="X" n="0539b03"/><placeName key="PL000000034728">蜀</placeName>中也。問<placeName key="PL000000034728">蜀</placeName>人。乃知有<placeName key="PL000000018775">廬山</placeName>。在<placeName key="PL000000018571">江西</placeName>。從<placeName key="PL000000027866">荊州</placeName>棹而南
        <lb ed="X" n="0539b04"/>卓錫<placeName key="PL000000018780">五老峰</placeName>。越四十年而化。</p><p>
            <lb ed="X" n="0539b05"/>　<persName key="A021648">孤月</persName>。冐險探奇。冀有所見。而所見如此。能高抗熊
        <lb ed="X" n="0539b06"/>　口。而無懾怖。下禮定僧。而致哀懇。雖所聞未得要
        <lb ed="X" n="0539b07"/>　領。要亦不失為有道心人也。所恨定僧姓字。不落
        <lb ed="X" n="0539b08"/>　人間。嗟乎。彼固視人間如幻也。而焉用名。</p>
</div>
