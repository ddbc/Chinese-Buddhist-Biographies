<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0527a17ruYu">
    <head><lb ed="X" n="0527a17"/>　　　　元　如玉</head>
    <p><anchor n="X.77.1524.0527a18"/><lb ed="X" n="0527a18"/>如玉。自匡廬至徑山雙溪。見陸羽泉上山麓森秀。遂
        <lb ed="X" n="0527a19"/>結茅息影。持鉢乞食。隨緣化導。自號雙溪布衲。久之。
        <lb ed="X" n="0527a20"/>扶[竺-二+束]登凌霄。依麓搆室。三年不下山。一日。遙睇吉祥
        <lb ed="X" n="0527a21"/>峰五色瑞雲曰。此中必有靈氣。遂尋至峰陰之坡建
        <lb ed="X" n="0527a22"/>寺。成叢林焉。後敕賜大安。一日。妙嵩禪師。戲以詩悼
        <lb ed="X" n="0527a23"/>之曰。繼祖當吾代。生緣行可規。終身甞在道。識病懶
        <lb ed="X" n="0527a24"/>尋醫。貌古筆難寫。情高世莫知。慈雲布何處。孤月自
        <lb ed="X" n="0527b01"/>相宜。師讀畢。舉筆答曰。道契平生更有誰。閒鄉於我
        <lb ed="X" n="0527b02"/>最心知。當初未欲成相別。恐誤同參一首詩。投筆坐
        <lb ed="X" n="0527b03"/>去。六十年後。塔戶自啟。真容儼然。</p>
</div>
