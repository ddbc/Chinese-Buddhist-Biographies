<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0499b11qingSong">
    <head><lb ed="X" n="0499b11"/>　　　　清聳．全了二師傳</head>
    <p><anchor n="X.77.1524.0499b12"/><lb ed="X" n="0499b12"/>清聳。福州人也。初參法眼。眼指雨謂師曰。滴滴落在
        <lb ed="X" n="0499b13"/>上座眼中。初不喻。後閱華嚴。了悟其旨。因入山求卓
        <lb ed="X" n="0499b14"/>菴之地。至四明。登高四望。投以一石。石所住處。吾其
        <lb ed="X" n="0499b15"/>止焉。遂結菴居之。既而錢忠懿王。聞其名。命主靈隱。
        <lb ed="X" n="0499b16"/>署了悟禪師。摩訶般若。非取非捨。若人不會。風寒雪
        <lb ed="X" n="0499b17"/>下。師說法也。一日王閱華嚴經。知震旦有支提山。為
        <lb ed="X" n="0499b18"/>天冠菩薩住處。乃大集諸山耆德問之。無能知者。唯
        <lb ed="X" n="0499b19"/>師道所以然甚詳。王曰。非師一往不可隨。遣人偕行。
        <lb ed="X" n="0499b20"/>至海濵踪跡聖境。入深山行三日。時有鐘聲。白猿相
        <lb ed="X" n="0499b21"/>導而前。師至心頂禮。見幽林中有一大剎。扁金書古
        <lb ed="X" n="0499b22"/>佛大華嚴之境。既入寺。殿閣崢嶸。眾盈萬指。菩薩千
        <lb ed="X" n="0499b23"/>軀。儼然居上。異香襲人。光明射目。師默想運誠。隨喜
        <lb ed="X" n="0499b24"/>竟夜。既曙。依然在林莽間。所見乃化剎也。師還報王。
        <lb ed="X" n="0499c01"/>即其處建寺。如師所見。鑄天冠千身。航海入山。至中
        <lb ed="X" n="0499c02"/>流颶風大作。舟重欲沒。相視無[竺-二+束]。遂沉像之半於水
        <lb ed="X" n="0499c03"/>既濟。其半沉水者。已先至其地矣。其異如此。</p><p>
        <lb ed="X" n="0499c04"/>全了。永嘉人。遊方至荊州。入天竺山。遇一異僧。謂了
        <lb ed="X" n="0499c05"/>曰。汝緣在浙東。當得名山居之。爾鄉有諾詎那尊者
        <lb ed="X" n="0499c06"/>道場。適當興。興宜自爾勉成之。可也。了詰其處。僧曰。
        <lb ed="X" n="0499c07"/>地以花名。山以鳥名。中有龍湫尊者宴息地也。了歸
        <lb ed="X" n="0499c08"/>而遍訪。至海濵。見山水清奧。愛之問土人。土人曰。此
        <lb ed="X" n="0499c09"/>芙蓉村。鴈蕩山也。了恍然心悟。遂入山結茆要會處。
        <lb ed="X" n="0499c10"/>曰芙蓉菴以居之。即今之能仁也。鴈山之題。實自了
        <lb ed="X" n="0499c11"/>發之。其人放曠不覊。時目為了莽蕩。</p>
</div>
