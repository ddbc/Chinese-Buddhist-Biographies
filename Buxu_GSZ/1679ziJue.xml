<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0430c08ziJue">
    <head><lb ed="X" n="0430c08"/>　　　　自覺傳(禧誧附)</head>
    <p><anchor n="X.77.1524.0430c09"/><lb ed="X" n="0430c09"/>自覺。青州王氏子。幼以儒業。見知于司馬溫公。然事
        <lb ed="X" n="0430c10"/>高尚。無意功名。落髮從芙蓉楷公游。履踐精密。契悟
        <lb ed="X" n="0430c11"/>超絕。出世住[示*谷]州大乘山普嚴寺。始至闢僧房。為海
        <lb ed="X" n="0430c12"/>會室。振大法音。遠近緇白。見聞攝受。自堂序庭廡。皆
        <lb ed="X" n="0430c13"/>易新之。使來觀者。如入廊廟。雖未覩羽儀悉生。恭謹
        <lb ed="X" n="0430c14"/>如聞簫韶。雖不知音。亦有樂意。故躭道腴味禪悅。自
        <lb ed="X" n="0430c15"/>拔于般若之門者多矣。寺碑謂。覺。長安人。有操行。斷
        <lb ed="X" n="0430c16"/>緣捨俗。師事大長老道楷。究竟大事。得骨與髓。士大
        <lb ed="X" n="0430c17"/>夫聞其言。翛然有遺世意。一時知識。無出覺右者。崇
        <lb ed="X" n="0430c18"/>寧間。詔居淨因。聲光益弘。一日示眾曰。祖師西來。特
        <lb ed="X" n="0430c19"/>唱此事。自是諸人。不肯委悉。向外馳求。投赤水以尋
        <lb ed="X" n="0430c20"/>珠。詣荊山而覔玉。殊不知從門入者。不是家珍。認影
        <lb ed="X" n="0430c21"/>迷頭。豈非大錯。直得宗門提唱。體寂無依。異念不生。
        <lb ed="X" n="0430c22"/>古今無間。森羅萬象。觸目家風。鳥道遼空。不妨舉步。
        <lb ed="X" n="0430c23"/>金鷄報曉。丹鳳翱翔。玉樹花開。枯枝結子。祗有大陽
        <lb ed="X" n="0430c24"/>門下。日日三秋。明月堂前。時時九夏。要會麼。無影樹
        <lb ed="X" n="0431a01"/>垂寒[澗-日+月]月。海潮東注斗西移。</p><p>
        <lb ed="X" n="0431a02"/>禧誧。亦得楷道。初住韶山。補天寧。復遷丹霞。將化。召
        <lb ed="X" n="0431a03"/>主事。分楮囊為四。眾僧童行常住津送各一。既而曰。
        <lb ed="X" n="0431a04"/>丹霞有箇公案。從來推倒扶起。今朝普示諸人。且道
        <lb ed="X" n="0431a05"/>是箇甚底。顧視左右曰。會麼。對曰不會。師曰。偉哉大
        <lb ed="X" n="0431a06"/>丈夫。不會末後句。遂就寢。右脇而化。</p>
</div>
