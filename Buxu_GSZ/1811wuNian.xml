<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0481c05wuNian">
    <head><lb ed="X" n="0481c05"/>　　　　無念傳(附一覺)</head>
    <p><anchor n="X.77.1524.0481c06"/><lb ed="X" n="0481c06"/>無念學公。德安陳氏子。九歲出家。禮無極和尚為師。
        <lb ed="X" n="0481c07"/>東游姑蘇。見萬峰蔚禪師。一喝下領旨。萬峰出法衣。
        <lb ed="X" n="0481c08"/>說偈送之。歸寶林寺。道聲藹著。遠近翕然宗之。寶林
        <lb ed="X" n="0481c09"/>當四會之衝。天兵征陳友諒。寺[(燬-臼+白)-土+工]緇流盡散。唯學一
        <lb ed="X" n="0481c10"/>人守之。荒墟蔓棘。弔影數年。暨我　聖祖。削平僭偽。
        <lb ed="X" n="0481c11"/>奄有四海。偃革崇文。聿興吾教。學有復創之志焉。於
        <lb ed="X" n="0481c12"/>是。善信雲集。向化風從。不三四年。寶林金碧掩映。如
        <lb ed="X" n="0481c13"/>化樂天宮矣。洪武十五年。　孝慈皇后。陟天楚藩。建
        <lb ed="X" n="0481c14"/>大會。集千僧於洪山。學在焉。王見而異之。遂留邸舘。
        <lb ed="X" n="0481c15"/>建九峰寺居之。學具福德相。行慈悲行。人見之意消。
        <lb ed="X" n="0481c16"/>故有不言而化者。是能倡大緣舉大剎。皆一呼而應。
        <lb ed="X" n="0481c17"/>成之之易。如掇之也。當道者。薦於朝。　聖祖召見便
        <lb ed="X" n="0481c18"/>殿命坐。應對稱　上意。禮遇隆渥。欲留主京剎。固辭
        <lb ed="X" n="0481c19"/>弗受。厚賜。遣中官送還。二十九年。再遣中官。奉　御
        <lb ed="X" n="0481c20"/>製懷僧詩文一軸。松花實各一器至山。諭慰彌至。
        <lb ed="X" n="0481c21"/>　勑曰。前者僧無念。戒行精於皎月。定慧穩若巍山。暫
        <lb ed="X" n="0481c22"/>來一見。去此甞懷。懷之不已。遣人就見。特以松實供
        <lb ed="X" n="0481c23"/>之。兼以詩勞之(云云)。又賜僧無念九歲出家詩。學皆
        <lb ed="X" n="0481c24"/>如韻。和之以上。　上覽之大悅。自是深信吾道。頗亦
        <lb ed="X" n="0482a01"/>省刑寬法矣。永樂四年示寂。閱世八十有一。塔全身
        <lb ed="X" n="0482a02"/>於九峰獅子巖之陽。</p><p>
        <lb ed="X" n="0482a03"/>一覺。祝髮精修。甞刺血書雜華經八十一卷。善吟咏。
        <lb ed="X" n="0482a04"/>有寒泓稿。與太子正字桂彥良游。甚厚。一日彥良。侍
        <lb ed="X" n="0482a05"/>　上文華殿。　上問。爾在鄉里與誰游。對曰。有僧覺
        <lb ed="X" n="0482a06"/>性原。甞與游。有詩贈之。因誦詩。　上稱善。即　賜和。
            <lb ed="X" n="0482a07"/>命考工監丞徐瑛書之。寄贈一覺焉。</p><p>
        <lb ed="X" n="0482a08"/>　無念受知　天子。見禮親王。極一時之盛。全以實
        <lb ed="X" n="0482a09"/>　行感動。至一覺。則以桂重也。然一覺固有所以取
        <lb ed="X" n="0482a10"/>　重於桂者。儒尊士行。僧貴德業。我　聖祖。敬德慕
        <lb ed="X" n="0482a11"/>　道之心。世出世間一揆。深得靈山付囑之意。即師
        <lb ed="X" n="0482a12"/>　號一節。在宋元時。何其紛紛也。至我　朝。卷跡一
        <lb ed="X" n="0482a13"/>　掃。故歷代帝王。護法尊僧。非不及則過之。唯我
        <lb ed="X" n="0482a14"/>　聖祖。為體道得中云。</p>
</div>
