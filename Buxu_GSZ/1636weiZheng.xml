<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0413c15weiZheng">
    <head><lb ed="X" n="0413c15"/>　　　　<persName key="A008509">政黃牛</persName>傳</head>
    <p><anchor n="X.77.1524.0413c16"/><lb ed="X" n="0413c16"/><persName key="A008509">惟政</persName>。秀州<placeName key="CN0310117Z12AA">華亭</placeName>黃氏子。幼從錢塘<placeName key="unknown">資聖院</placeName><persName key="A000252">本如</persName>肄業。
        <lb ed="X" n="0413c17"/>且將校藝有司如。使禱<persName key="A002803">觀音</persName>求陰相。師謝曰。豈忍獨
        <lb ed="X" n="0413c18"/>私於己哉。郡人<persName key="unknown">朱紹安</persName>。聞而嘉歎。欲啟帑度之。師慨
        <lb ed="X" n="0413c19"/>然曰。古之度人。以清機密旨。今反是。去古遠矣。吾墮
        <lb ed="X" n="0413c20"/>三寶。數當有其時。已遇<persName key="unknown">祥符覃恩</persName>。得諧素志。獨擁毳
        <lb ed="X" n="0413c21"/>袍且弊。同列慢之。師曰。佛乎佛乎。儀相云乎哉。僧乎
        <lb ed="X" n="0413c22"/>僧乎。盛服云乎哉。後有願輸奉歲時用度。俾繼如之
        <lb ed="X" n="0413c23"/>院務。亦復謝曰。聞托鉢乞食。未聞安坐以享。聞歷謁
        <lb ed="X" n="0413c24"/>諸祖。未聞廢學自任。況我齒茂氣完正在筋力為禮。
        <lb ed="X" n="0414a01"/>非從事屋廬之秋也。於是提[竺-二+束]東引。學三觀于<placeName key="CN0331023M01AA">天台</placeName>。
        <lb ed="X" n="0414a02"/>復旋<placeName key="CN0330110M09AA">徑山</placeName>。咨單傳旨于老宿惟素。素董臨安功臣山
        <lb ed="X" n="0414a03"/><placeName key="unknown">淨土院</placeName>。師輔相之久。而繼其席。然為人高簡。律身精
        <lb ed="X" n="0414a04"/>嚴。名卿巨公。多所推尊。時<persName key="unknown">蔣侍郎堂</persName>守<placeName key="CN0330103Z16AA">錢塘</placeName>。與師為
        <lb ed="X" n="0414a05"/>方外友。師每謁之。則跨一黃牛。以軍持掛角上。市人
        <lb ed="X" n="0414a06"/>爭觀之。師自若也。至郡庭。始下牛。笑談終日。一日蔣
        <lb ed="X" n="0414a07"/>公留師曰。適有過客。明日府中。當有會。吾師固奉律。
        <lb ed="X" n="0414a08"/>為我少留一日。因[款-士+止]清話。師諾之。明日使人要之。留
        <lb ed="X" n="0414a09"/>一偈而去矣。曰。昨日曾將今日期。出門倚杖又思惟。
        <lb ed="X" n="0414a10"/>為僧只合居巖谷。國土筵中甚不宜。坐客皆歎其標
        <lb ed="X" n="0414a11"/>致。又作山中偈曰。橋上山萬重。橋下水千里。惟有白
        <lb ed="X" n="0414a12"/>鷺鷥。見我常來此。平生製作三十卷。曰錦涇集。且工
        <lb ed="X" n="0414a13"/>書筆法勝絕。秦少游。見必收畜之。師冬不擁爐。以荻
        <lb ed="X" n="0414a14"/>花作毬。納足其中。客至共之。清論無窮。秀氣逼人。夏
        <lb ed="X" n="0414a15"/>秋好翫月。盤膝大盆中浮水上。自旋其盆吟笑。達旦
        <lb ed="X" n="0414a16"/>以為常。<persName key="A008349">九峰韶</persName>禪師。甞客於院將臥。師挽之曰。月色
        <lb ed="X" n="0414a17"/>如此。勞生擾擾。對者幾人。<persName key="A008349">韶</persName>唯唯。而已久之。呼童子
        <lb ed="X" n="0414a18"/>使熱炙。<persName key="A008349">韶</persName>方饑。意作藥石。既乃橘皮湯一杯。<persName key="A008349">韶</persName>笑曰
        <lb ed="X" n="0414a19"/>無乃太清乎。或問曰。師以禪師名。而不談禪。何也。師
        <lb ed="X" n="0414a20"/>曰。徒費言語吾嬾。寧假曲折。但煩萬象敷演耳。言語
        <lb ed="X" n="0414a21"/>有間。造物無盡藏也。<date when-iso="1049-05-18" key="j21043372104337">皇祐元年孟夏八日</date>。語眾曰。夫
        <lb ed="X" n="0414a22"/>動以對靜。未始有極。吾一動歷年六十有四。今靜矣。
        <lb ed="X" n="0414a23"/>然動靜本何有哉。遂泊然而逝。</p><p>
            <lb ed="X" n="0414a24"/>　禪客尋常入<placeName key="CN0330103Z16AA">舊都</placeName>。黃牛角上掛瓶盂。有時帶雪穿
        <lb ed="X" n="0414b01"/>　雲去。便好和雲畫作圖。此蔣侍郎贈師詩也。師自
        <lb ed="X" n="0414b02"/>　有詩曰。貌古形疎倚杖藜。分明畫出須菩提。解空
        <lb ed="X" n="0414b03"/>　不許離聲色。似聽孤猿月下啼。二作佳韶勝致。正
            <lb ed="X" n="0414b04"/>　相對會。一時禪悅之盛。可想見也。</p>
</div>
