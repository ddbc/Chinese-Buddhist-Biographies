<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0451b09tianQi">
    <head><lb ed="X" n="0451b09"/>　　　　天奇禪師傳</head>
    <p><anchor n="X.77.1524.0451b10"/><lb ed="X" n="0451b10"/>天奇瑞公。南昌鍾陵人也。父江堂。母徐氏。師隨父經
        <lb ed="X" n="0451b11"/>商頴州。年將二十。忽發心。至荊門州。從無說能和尚
        <lb ed="X" n="0451b12"/>出家。令看萬法歸一。後於佛炤處。遇道翼首座。苦口
        <lb ed="X" n="0451b13"/>提携。晝夜逼拶。一日。偶聽廊下人相語。翼便打。師曰。
        <lb ed="X" n="0451b14"/>吾不曾瞌睡。翼曰。你不曾瞌睡。耳聽那裏。又二僧裁
        <lb ed="X" n="0451b15"/>裙量度。師纔經眼看。翼便打云。你那眼也。不得停住
        <lb ed="X" n="0451b16"/>話頭。焉得著實。自是功夫益切。五年不得棉花上身。
        <lb ed="X" n="0451b17"/>二年無裏衣。冬夏一領破衲。藍縷不堪。歷從諸禪老
        <lb ed="X" n="0451b18"/>決擇。靜東暉公。示大慧患疽因緣。次于中竺楚山雪
        <lb ed="X" n="0451b19"/>峯處。各有悟人。最後至南京高峯寺。見寶峯瑄和尚。
        <lb ed="X" n="0451b20"/>方始瞥地。遂留過冬。未幾告辭。峯授以法衣毛拂。偈
        <lb ed="X" n="0451b21"/>曰。濟山棒喝如輕觸。殺活從茲手眼親。聖解凡情俱
        <lb ed="X" n="0451b22"/>坐斷。曇花猶放一枝新。師出世開堂。得人為多。有語
        <lb ed="X" n="0451b23"/>錄。曰焭絕集。行世。</p><p>
        <lb ed="X" n="0451b24"/>　焭絕集。開示等語。警切痛快。不失本色鉗搥。頌古
        <lb ed="X" n="0451c01"/>　則末矣。至聯芳機緣。一人之名綴以一偈。師下一
        <lb ed="X" n="0451c02"/>　問。人致一答。動成卷帙。高處不出青州萬松格套。
        <lb ed="X" n="0451c03"/>　下者。已入義學常情自覺無謂。師初行脚時。路逢
        <lb ed="X" n="0451c04"/>　一僧。謂師貪作偈頌。彼一時也。入籃是菜。詎可兼
        <lb ed="X" n="0451c05"/>　收。編集者失眼。致掩全璧之光。惜哉。</p>
</div>
