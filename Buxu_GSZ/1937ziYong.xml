<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0524b17ziYong">
    <head><lb ed="X" n="0524b17"/>　　　　宋　<persName key="A021596">自永</persName>傳</head>
    <p><anchor n="X.77.1524.0524b18"/><lb ed="X" n="0524b18"/><persName key="A021596">自永</persName>。<placeName key="PL000000018287">閩</placeName>人。結茅<placeName key="unknown">麥斜巖</placeName>。宴坐修靜。忽有龍現木杪。恬
        <lb ed="X" n="0524b19"/>然誦經不顧。久之。龍復出山。爪甲著石有聲。<persName key="A021596">永</persName>語其
        <lb ed="X" n="0524b20"/>徒曰。龍又至矣。視之果然。一日荷汲而歸。有虎躡其
        <lb ed="X" n="0524b21"/>後。就飲其水。<persName key="A021596">永</persName>回顧徐云。適從何來。其渴至此。又甞
        <lb ed="X" n="0524b22"/>夜。過諸偷者於菴外。笑謂曰。若欲罄我囊槖耶。得升
        <lb ed="X" n="0524b23"/>米傾甕。與之曰。愧不腆耳。諸偷謝而去。年八十餘而
        <lb ed="X" n="0524b24"/>逝。體不壞。顏色如生。噫。<persName key="A021596">永</persName>其有道者。不然何與物相
        <lb ed="X" n="0524c01"/>忘至此。登高不慄。入水不驚。萬變陳乎前而莫動。始
        <lb ed="X" n="0524c02"/>可與言生死出生死。捨此而云學道。不知其可也。故
        <lb ed="X" n="0524c03"/>予深以不能詳永為恨贅數言。以待後賢續之。</p>
</div>
