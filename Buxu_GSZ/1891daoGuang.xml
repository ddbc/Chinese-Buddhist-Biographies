<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0509c12daoGuang">
    <head><lb ed="X" n="0509c12"/>　　　　道光傳</head>
    <p><anchor n="X.77.1524.0509c13"/><lb ed="X" n="0509c13"/>道光者。蘄州永樂寺書經僧也。數椽山中。與其兄道
        <lb ed="X" n="0509c14"/>舒鄰房。晨香夕燈。以禪誦為佛事。出血和墨。書寫一
        <lb ed="X" n="0509c15"/>切經。其衡斜點畫。勻如空中之雨。整如上瀨之魚。皆
        <lb ed="X" n="0509c16"/>精進力之所成。且為人純素。忠於事。孝於奉親。為里
        <lb ed="X" n="0509c17"/>閈所敬信。法眷所追崇。從之者。皆肅如也。寂音尊者。
        <lb ed="X" n="0509c18"/>甞過其菴。信宿彌日。盡獲見其所寫之經。無慮十數
        <lb ed="X" n="0509c19"/>種。為之頂戴歡喜。稱其為真比丘。為說以贈之。有云
        <lb ed="X" n="0509c20"/>觀其施為。日夕以與佛菩薩。語言酧酢。豈復有世間
        <lb ed="X" n="0509c21"/>心耶。華嚴曰。念念不與世間心合。是大精進。光其以
        <lb ed="X" n="0509c22"/>之。</p>
</div>
