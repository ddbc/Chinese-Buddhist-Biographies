<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0440c12zhiBen">
    <head><lb ed="X" n="0440c12"/>　　　　夾山本禪師傳</head>
    <p><anchor n="X.77.1524.0440c13"/><lb ed="X" n="0440c13"/>智本。筠高安郭氏子。生五歲大饑。有貴客過門。見其
        <lb ed="X" n="0440c14"/>氣骨。留萬錢與其父母。欲携去。祖母劉。適從旁舍歸。
        <lb ed="X" n="0440c15"/>顧見怒曰。兒生之夕。吾夢天雨華。吾家吉兆也。寧饑
        <lb ed="X" n="0440c16"/>死不以與人。推錢還之。既長大。遊報恩寺。聞僧說出
        <lb ed="X" n="0440c17"/>家因緣。願為門弟子。劉氏喜曰。此吾志也。年十九試
        <lb ed="X" n="0440c18"/>經為僧。明年受具足戒。即往游方。時雲居舜老夫。開
        <lb ed="X" n="0440c19"/>先暹道者。法席冠於廬山。師往來二老之間。久之。聞
        <lb ed="X" n="0440c20"/>法華端禪師者。深為法窟。氣壓叢林。師往謁之。遂留
        <lb ed="X" n="0440c21"/>十年。名聲遠聞。舒州太守李公端臣。請說法於龍門。
        <lb ed="X" n="0440c22"/>辭去之日。端領眾送之。師馬逸而先。顧端曰。當仁不
        <lb ed="X" n="0440c23"/>讓。端笑謂大眾曰。國清才子貴。家富小兒驕。其父子
        <lb ed="X" n="0440c24"/>法喜遊戲。多類此。未幾。解院還廬山。時曾丞相。由翰
        <lb ed="X" n="0441a01"/>林學士。出領長沙。以禮延居南岳之法輪。學者爭宗
        <lb ed="X" n="0441a02"/>向之。遷居南臺。又遷道林。遷雲益。遷石霜。凡十三年。
        <lb ed="X" n="0441a03"/>道大顯著。勸請皆一時名公卿。師既老矣。而湖北運
        <lb ed="X" n="0441a04"/>使陳公舉。必欲以夾山致師。師亦不辭。忻然曳杖而
        <lb ed="X" n="0441a05"/>去。人登問之。師曰。係情去留。豈道人事。湖南湖北。真
        <lb ed="X" n="0441a06"/>一夢境耳。何優劣避就之耶。以大觀元年上元夕。沐
        <lb ed="X" n="0441a07"/>浴更衣端坐。終于夾山。閱世七十有三。僧臘五十有
        <lb ed="X" n="0441a08"/>二。闍維。齒骨數珠不壞。葬於樂普庵之西。師性真率。
        <lb ed="X" n="0441a09"/>不事事。膽氣葢於流輩。作為偈語。肆筆而成。亦一時
        <lb ed="X" n="0441a10"/>禪林之秀者。</p>
</div>
