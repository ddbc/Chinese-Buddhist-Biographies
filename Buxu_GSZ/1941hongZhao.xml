<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0525a11hongZhao">
    <head><lb ed="X" n="0525a11"/>　　　　金　洪炤傳</head>
    <p><anchor n="X.77.1524.0525a12"/><lb ed="X" n="0525a12"/>洪照。字玄明。其先華州下邽人。世業耕桑。年十八入
        <lb ed="X" n="0525a13"/>道。脩頭陀行。夙夜匪懈。研精修多羅教。落髮後。益勵
        <lb ed="X" n="0525a14"/>奮求解脫。受大名憑空禪師印可。雲游河內。得古廢
        <lb ed="X" n="0525a15"/>寺基。翠壁斜倚。秀木傍鬱。清泉流其下。照顧瞻喜曰。
        <lb ed="X" n="0525a16"/>此正道人安隱處。詢土人。知其為唐覺林禪剎也。照
        <lb ed="X" n="0525a17"/>結草廬。被麤茹糲以居之。久之。四眾嚮應鳩集。興工
        <lb ed="X" n="0525a18"/>開鑿。得遺碑銅像。及然燈淨盞百餘隻。叢席既成。世
        <lb ed="X" n="0525a19"/>宗嘉照行。錫圓通禪師之號。賜院額曰香嚴。照行高
        <lb ed="X" n="0525a20"/>識遠。超頴辯達。自初從道入法藏。依言而探義。因義
        <lb ed="X" n="0525a21"/>而明理。運有為洪濟之慈。入無證真得之妙。弛張用
        <lb ed="X" n="0525a22"/>舍。開闔語默。於覺炤中。恒得自在。提振宗風。開覺後
        <lb ed="X" n="0525a23"/>學。凡祖師之旨。在章句者。必引而申之。學人或探其
        <lb ed="X" n="0525a24"/>涯涘。或接其波瀾。莫不游焉息焉。隨其分量。俱得受
        <lb ed="X" n="0525b01"/>用。故一時佛法。以照為司南。居山三十年。未甞過檀
        <lb ed="X" n="0525b02"/>門。日所資用。皆宰官居士。領施奉給。樂而不厭。雖金
        <lb ed="X" n="0525b03"/>帛填委。而囊無一錢。大定二十六年。將逝。沐浴易衣。
        <lb ed="X" n="0525b04"/>問時早晚。對曰。日晡矣。說偈怡然就寂。春秋七十有
        <lb ed="X" n="0525b05"/>二。葬於院西之玉峰。</p>
</div>
