<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0490a14liaoXing">
    <head><lb ed="X" n="0490a14"/>　　　　了興傳</head>
    <p><anchor n="X.77.1524.0490a15"/><lb ed="X" n="0490a15"/>了興。平陽萬全鄉人。宋氏子。髫年棄俗具戒。後歷參
        <lb ed="X" n="0490a16"/>諸方。有聞於荊溪尋公。遵戒律務勤勇。頗多異迹。每
        <lb ed="X" n="0490a17"/>[言*奉]誦經。有虎伏案下而聽。或猿獻果鳥送花。會官築
        <lb ed="X" n="0490a18"/>垂楊埭。祭用牛。牛[啣-止+山]刀奔至師所。逐者踵至。師解袈
        <lb ed="X" n="0490a19"/>裟付之曰。第條拆散置。埭址可固。勿用牛也。已而果
        <lb ed="X" n="0490a20"/>然。牛放山中。時院將興塔。師謂牛曰。汝能為我鍊泥
        <lb ed="X" n="0490a21"/>乎。牛俛首受役。塔成七日而牛死。師曰。牛已生善道
        <lb ed="X" n="0490a22"/>矣。天禧改元。師坐逝。偈曰。不願生天及淨國。祇明心
        <lb ed="X" n="0490a23"/>地本圓常。毗盧妙性非來去。耀古騰今遍十方。經七
        <lb ed="X" n="0490a24"/>日。目光烱然如生。</p>
</div>
