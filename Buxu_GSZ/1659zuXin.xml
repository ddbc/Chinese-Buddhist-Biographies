<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0422c10zuXin">
    <head><lb ed="X" n="0422c10"/>　　　　黃龍心禪師傳</head>
    <p><anchor n="X.77.1524.0422c11"/><lb ed="X" n="0422c11"/>祖心。南雄始興鄔氏子。少為書生有聲。年十九而目
        <lb ed="X" n="0422c12"/>盲。父母許以出家。輒復見物。乃往依龍山寺惠全。明
        <lb ed="X" n="0422c13"/>年試經業。獨獻詩。試官奇之。遂以合格聞。繼住受業
        <lb ed="X" n="0422c14"/>院。不奉戒律。且逢橫逆。棄之謁雲峯悅公。難其孤硬
        <lb ed="X" n="0422c15"/>告行。峯曰。必往依黃檗南公。居黃檗四年。知有而機
        <lb ed="X" n="0422c16"/>不發。又辭而上雲峯。會峯謝世。因就止石霜。無所參
        <lb ed="X" n="0422c17"/>決。後閱傳燈。至僧問如何是多福一叢竹(云云)。此時
        <lb ed="X" n="0422c18"/>頓覺。親見二師。往歸黃檗。方展坐具。南公曰。子入吾
        <lb ed="X" n="0422c19"/>室矣。師踊躍自喜。即應曰。大事本來如是。和尚何用
        <lb ed="X" n="0422c20"/>教人看話下語。百計搜尋。南公曰。若不令汝如此究
        <lb ed="X" n="0422c21"/>尋。到無用心處。自見自肯。吾即埋沒汝也。往見翠巖
        <lb ed="X" n="0422c22"/>真。真與語大奇之。又見泐潭月。月以經論精義入神。
        <lb ed="X" n="0422c23"/>聞諸方同列笑之。以為下喬入幽。師曰。彼以有得之
        <lb ed="X" n="0422c24"/>得。護前遮後。我以無字之學。朝宗百川。初南公使分
        <lb ed="X" n="0423a01"/>座。公遷化。師繼其席。凡十有二年。法道大振。然性真
        <lb ed="X" n="0423a02"/>率。不樂從事。五求解去。乃得謝事閑居。學者益親。謝
        <lb ed="X" n="0423a03"/>景溫師直。守潭。虗大溈以致。三辭不往。又囑江西轉
        <lb ed="X" n="0423a04"/>運判官彭汝礪器資。請所以不赴長沙之意。願見謝
        <lb ed="X" n="0423a05"/>公。不願領大溈也。馬祖百丈以前。無住持事。道人相
        <lb ed="X" n="0423a06"/>尋於空山寂寞之濵而已。其後雖有住持。王臣尊禮。
        <lb ed="X" n="0423a07"/>如天人師。今則掛名官府。若編戶民直。遣五伯追呼
        <lb ed="X" n="0423a08"/>之耳。豈可復為。師直聞之。不敢以院事屈。願一見之。
        <lb ed="X" n="0423a09"/>至長沙。師直願受法訓。為舉其綱。師直聞所未聞。後
        <lb ed="X" n="0423a10"/>一至京師。尋還廬岳。適器資守九江。問曰。人臨命終
        <lb ed="X" n="0423a11"/>時。有旨決乎。曰有。曰。願聞其說。曰。待器資死即說。器
        <lb ed="X" n="0423a12"/>資起增敬。曰。此事須是和尚始得。葢於四方公卿。合
        <lb ed="X" n="0423a13"/>則千里應之。不合則數舍不往。南公道貌德威。極難
        <lb ed="X" n="0423a14"/>親附。雖老於叢林者。見之汗下。師直造前。意甚閑暇。
        <lb ed="X" n="0423a15"/>終日語笑。師資相忘四十年間。士大夫聞其風。而開
        <lb ed="X" n="0423a16"/>發者甚眾。惟其善巧無方。普慈不間。人未見者。或慢
        <lb ed="X" n="0423a17"/>謗。承顏接詞。無不服膺。臘既高。益移菴。深入棧絕學
        <lb ed="X" n="0423a18"/>者。又二十餘年。以元符三年冬歿。閱世七十有六。坐
        <lb ed="X" n="0423a19"/>五十有五夏。賜號寶覺。葬於南公塔之東。號雙塔云。</p>
</div>
