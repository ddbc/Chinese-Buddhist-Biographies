<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0472c04wenXiu">
    <head><lb ed="X" n="0472c04"/>　　　　南石文琇禪師傳</head>
    <p><anchor n="X.77.1524.0472c05"/><lb ed="X" n="0472c05"/>南石文琇禪師。儒釋兼修。宗說俱妙。負超卓之才。懷
        <lb ed="X" n="0472c06"/>奇偉之氣。行中仁公。住靈巖。得和尚。猶慈明之得黃
        <lb ed="X" n="0472c07"/>龍也。後和尚出世。瓣香嗣公。不忘所自。初住蘇之普
        <lb ed="X" n="0472c08"/>門。次靈巖。三遷主萬壽。未幾。退隱吳淞之上日。與山
        <lb ed="X" n="0472c09"/>翁野老。說無義語為樂。而大忘人世也。逮我明　聖
        <lb ed="X" n="0472c10"/>天子即位。　詔天下儒釋道流深通文義者。纂脩
        <lb ed="X" n="0472c11"/>　大典。和尚應　詔而起。留京三年。書完。值　國家建
        <lb ed="X" n="0472c12"/>報恩大齋會。和尚預焉。居無何。杭之住持缺席。僧錄
        <lb ed="X" n="0472c13"/>日公。舉非南石和尚不可。于是。欣然遂行。南州溥洽
        <lb ed="X" n="0472c14"/>贈以詩云。緇袍如水赴瑤京。愛子相過雙眼明。豈有
        <lb ed="X" n="0472c15"/>文章追李杜。敢言傳習到台衡。青燈夜雨寒牕約。黃
        <lb ed="X" n="0472c16"/>葉秋風故國情。見說生公還聚石。扁舟早繫闔閭城。
        <lb ed="X" n="0472c17"/>　洪武十一年。　皇上以萬機之暇。愍念吾徒為佛
        <lb ed="X" n="0472c18"/>弟子者。鮮能精通教典。深究禪學。得頒　睿旨。俾習
        <lb ed="X" n="0472c19"/>般若心經。金剛楞伽。晝則講演。夜則坐禪。務期曉達。
        <lb ed="X" n="0472c20"/>師因說七偈以贊。初首云。　聖皇親受靈山記。手執
        <lb ed="X" n="0472c21"/>金輪　御萬方。　詔諭僧徒令講習。叢林頓覺有輝
        <lb ed="X" n="0472c22"/>光。末首云。窮通教典與參禪。是大因緣非小緣。幸遇
        <lb ed="X" n="0472c23"/>　聖君能注意。吾徒何事不加鞭。有普門靈巖徑山
        <lb ed="X" n="0472c24"/>語錄。及佛祖贊一卷。行世。後未攷所終。</p>
</div>
