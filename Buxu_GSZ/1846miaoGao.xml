<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0495a01miaoGao">
    <head><lb ed="X" n="0495a01"/>　　　　元　雲峰高禪師傳</head>
    <p><anchor n="X.77.1524.0495a02"/><lb ed="X" n="0495a02"/>妙高。字雲峰。福之長溪人。家世業儒。母。夢嬰兒坐蓮
        <lb ed="X" n="0495a03"/>華心。手捧得之。覺而生師。因名夢池。神采秀澈。嗜書
        <lb ed="X" n="0495a04"/>力學。尤醉心內典。汲汲以入道為請。父母以夢故。不
        <lb ed="X" n="0495a05"/>奪其志。俾從雲夢澤公。受具戒。銳意求道。首參癡絕
        <lb ed="X" n="0495a06"/>冲。冲曰。此兒。語纚纚有緒。吾宗瑚璉也。次見無準範。
        <lb ed="X" n="0495a07"/>範猶器愛。擬以侍職處。師嘆曰。懷安敗名。遂去。之育
        <lb ed="X" n="0495a08"/>王見偃溪。掌藏鑰。一日溪。舉譬如牛過窻櫺。頭角四
        <lb ed="X" n="0495a09"/>蹄俱過。因甚尾巴過不得。師劃然有省。答鯨吞海水
        <lb ed="X" n="0495a10"/>盡。露出珊瑚枝。溪可之。尋住南興大蘆。遂為偃溪嫡
        <lb ed="X" n="0495a11"/>嗣。遷保安江陰勸忠霅川何山。雲衲四來。三堂皆溢。
        <lb ed="X" n="0495a12"/>朝命升蔣山。德祐乙亥。寺被兵。軍士有迫師求金者。
        <lb ed="X" n="0495a13"/>師曰。此但有寺有僧。無金與汝。偶以刀儗師頸。盪磨
        <lb ed="X" n="0495a14"/>之。師曰。欲殺即殺。吾頭非汝礪刀石。軍士感動擲刃
        <lb ed="X" n="0495a15"/>去。寺得無恙。至元庚辰。遷徑山。山經回祿。草創纔什
        <lb ed="X" n="0495a16"/>一。師悉力興建。纔還舊觀。明年己丑正月復火。剎那
        <lb ed="X" n="0495a17"/>而燼。寺眾大駭。師喟然曰。吾宿生負此山。吾償之勿
        <lb ed="X" n="0495a18"/>憂。憂諸人不解狗子無佛性耳。眾為悚然。遂竭力再
        <lb ed="X" n="0495a19"/>營。至壬辰十月落成。為屋千楹。計工百萬。師雖治土
        <lb ed="X" n="0495a20"/>木。而晨夕唱道。雲衲奔湊。瓶錫几几。宴若無事。甫十
        <lb ed="X" n="0495a21"/>年間。兩建鉅剎。如探諸懷。功亦偉矣。時教徒肆毀禪
        <lb ed="X" n="0495a22"/>宗。上將信之。諸禪老縮項無聲。師聞之歎曰。此宗門
        <lb ed="X" n="0495a23"/>大事。吾當忍死以爭之。遂拉一二同列趨京。有旨。大
        <lb ed="X" n="0495a24"/>集禪教兩門廷辯。上問。禪以何為宗。師奏。淨智妙圓。
        <lb ed="X" n="0495b01"/>體本空寂。非見聞覺知。思慮分別所能到。宣問再三。
        <lb ed="X" n="0495b02"/>師循源泝流。緣詞會理。約二千餘言。如瀉泉鳴籟。以
        <lb ed="X" n="0495b03"/>答宸衷。上大悅。自是使講徒。不復有言於禪。而當世
        <lb ed="X" n="0495b04"/>之主。遂深信於禪。皆師回天之力也。陛辭南還。以癸
        <lb ed="X" n="0495b05"/>巳六月十七日。書偈而逝。閱世七十有五。臘五十有
        <lb ed="X" n="0495b06"/>九。塔於寺西之居頂菴。</p>
</div>
