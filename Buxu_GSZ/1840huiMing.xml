<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0492b21huiMing">
    <head><lb ed="X" n="0492b21"/>　　　　杭州報恩院慧明傳</head>
    <p><anchor n="X.77.1524.0492b22"/><lb ed="X" n="0492b22"/>慧明。蔣氏子也。幼歲出家。三學精練。過臨川謁法眼。
        <lb ed="X" n="0492b23"/>豁然有省。回鄞水。菴居大梅山。吳越部內。禪學雖盛。
        <lb ed="X" n="0492b24"/>而以玄沙正宗。築之閫外。師欲整而導之。一日有禪
        <lb ed="X" n="0492c01"/>者至菴。師問曰。近離何處。對曰成都。曰上座離成都
        <lb ed="X" n="0492c02"/>到此山。則成都少上座。此間剩上座。剩則心外有法。
        <lb ed="X" n="0492c03"/>少則心法不周。說得道理即住。禪客莫能對。又遷止
        <lb ed="X" n="0492c04"/>天台白沙菴。有彥明道人者。俊辯自負。來謁師。師問
        <lb ed="X" n="0492c05"/>曰。從上先德有悟者否。對曰有之。曰。一人發真歸源。
        <lb ed="X" n="0492c06"/>十方虗空。悉皆銷殞。舉手指曰。只今天台山嶷然。知
        <lb ed="X" n="0492c07"/>何得銷殞去。明張目直視遯去。錢忠懿王。延請問法。
        <lb ed="X" n="0492c08"/>命住崇資院。盛談玄沙法眼宗旨。自是他宗泛學。皆
        <lb ed="X" n="0492c09"/>寂然賓服矣。一日忠懿王為法集大會諸山。師問諸
        <lb ed="X" n="0492c10"/>老宿曰。雪峰塔銘云。夫從緣而有者。始終而成壞。非
        <lb ed="X" n="0492c11"/>從緣而有者。歷劫而長堅。堅之與壞。即且止。雪峰只
        <lb ed="X" n="0492c12"/>今在何處。老宿不能對。王大說。署圓通普炤禪師。</p>
</div>
