<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0520b20daoQian">
    <head><lb ed="X" n="0520b20"/>　　　　參寥子傳(附定諸)</head>
    <p><anchor n="X.77.1524.0520b21"/><lb ed="X" n="0520b21"/>道潛。字參寥。杭於潛何氏子。幼試法華得度。於書無
        <lb ed="X" n="0520b22"/>所弗窺。能文章。尤喜為詩。與秦太虗蘇長公。為方外
        <lb ed="X" n="0520b23"/>交。蘇甚重之。以書告文與可謂。其詩句清絕。與林逋
        <lb ed="X" n="0520b24"/>相上下。而通了大義。見之令人肅然。蘇謫居齊安。師
        <lb ed="X" n="0520c01"/>不遠二千里相訪。留期年。移汝海。同游廬山。復歸於
        <lb ed="X" n="0520c02"/>潛山中。及蘇守錢塘。卜兆山智果精舍。率賓客十六
        <lb ed="X" n="0520c03"/>人。各賦一詩。送入院。後南遷。師欲轉海訪之。蘇以書
        <lb ed="X" n="0520c04"/>固止之。當路亦捃師詩語。謂有譏刺。得罪返初服。建
        <lb ed="X" n="0520c05"/>中靖國初。曾肇在翰院。言其非辜。詔復為僧。賜號妙
        <lb ed="X" n="0520c06"/>總大師。崇寧末。歸老於潛山。有參寥子集。行世。人謂
        <lb ed="X" n="0520c07"/>師之詩。雅淡真率。上欲窺陶白。而下有鴈行蘇黃句。
        <lb ed="X" n="0520c08"/>即未脫子瞻烟火。雅不樂與宋人同烟火。如參寥自
        <lb ed="X" n="0520c09"/>有為參寥。非第以子瞻重也。斯言得之。　定諸。晉江人。
        <lb ed="X" n="0520c10"/>能詩。調清遠。無塵俗氣。與曾會諸公游。談者謂。諸詩
        <lb ed="X" n="0520c11"/>與參寥同調。其題畫水幛云。無波浪處生波浪。愁殺
        <lb ed="X" n="0520c12"/>孤飄渡海人。有去華集。大約如此。</p><p>
        <lb ed="X" n="0520c13"/>　宋景濂。作育王山寺碑。謂。大覺璉日。與九峰韶公。
        <lb ed="X" n="0520c14"/>　佛國白公。參寥潛公。講道一室。扁曰蒙堂。叢林取
        <lb ed="X" n="0520c15"/>　則焉(可入傳記之)。</p>
</div>
