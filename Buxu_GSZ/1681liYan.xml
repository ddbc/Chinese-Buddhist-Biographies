<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0431a23liYan">
    <head><lb ed="X" n="0431a23"/>　　　　利儼傳</head>
    <p><anchor n="X.77.1524.0431a24"/><lb ed="X" n="0431a24"/>利儼。黃龍南嗣也。有天悟。為黃龍所重。開法廬陵之
        <lb ed="X" n="0431b01"/>隆慶。禪衲宗之。機鋒所至。猶太阿孟勞。剸犀徹札。無
        <lb ed="X" n="0431b02"/>留行者。時黃龍弟子。如東林總。晦堂心。羅漢祐。洞山
        <lb ed="X" n="0431b03"/>文。皆各闡化一方。師獨後出。有問。黃龍安視儼。龍曰。
        <lb ed="X" n="0431b04"/>其視以我。葢密契如此。師倡道。自熈寧乙卯。至元祐
        <lb ed="X" n="0431b05"/>辛未。十有七年。其法語之傳者絕少。皆自痛剪苛掃。
        <lb ed="X" n="0431b06"/>不啻卷雲收潦焉。故其法化之廣。不得與諸山齒。致
        <lb ed="X" n="0431b07"/>後世幾不知有師名也。惜哉。</p>
</div>
