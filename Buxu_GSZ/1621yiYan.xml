<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0407a14yiYan">
    <head><lb ed="X" n="0407a14"/>　　　　烏巨晏禪師傳</head>
    <p><anchor n="X.77.1524.0407a15"/><lb ed="X" n="0407a15"/>烏巨山儀晏禪師。吳興許氏子。於唐乾符三年。將誕
        <lb ed="X" n="0407a16"/>之夕。異香滿室。紅光如晝。光啟中。隨父鎮信安。強為
        <lb ed="X" n="0407a17"/>娶。師不願。遂歷諸方。機契鏡清。歸省父母。乃於郭南。
        <lb ed="X" n="0407a18"/>剏別舍以遂師志。舍旁陳司徒廟。有凜禪師像。師往
        <lb ed="X" n="0407a19"/>瞻禮。失其所之。後郡守展祀。祠下見師入定廟後叢
        <lb ed="X" n="0407a20"/>竹間。蟻蠧其衣。敗葉沒[月*坒]。或者云。是許鎮將子也。自
        <lb ed="X" n="0407a21"/>此三昧。或出或入。子湖訥禪師。未知師造。問曰。子所
        <lb ed="X" n="0407a22"/>住定。蓋少乘定耳。時方啜茶。師呈起槖曰。是大是小。
        <lb ed="X" n="0407a23"/>訥駭然。尋謁栝倉唐山德嚴禪師。嚴問汝何姓。曰姓
        <lb ed="X" n="0407a24"/>許。嚴曰誰許汝。曰不別。嚴嘿識之。遂與剃染。甞令摘
        <lb ed="X" n="0407b01"/>桃。浹旬不歸。往尋見師攀桃倚石。泊然在定。嚴鳴指
        <lb ed="X" n="0407b02"/>出之。開運中。游江郎巖。覩石龕。謂弟子慧興曰。予入
        <lb ed="X" n="0407b03"/>定此山。汝當壘石塞門。勿以吾為念。興如所戒。明年。
        <lb ed="X" n="0407b04"/>興意師長往。啟龕視之。師素髮披肩。胸臆尚煖。徐自
        <lb ed="X" n="0407b05"/>定起。了無異容。復回。烏巨侍郎慎公。鎮信安。馥師之
        <lb ed="X" n="0407b06"/>道。命義學僧守榮。詰其定相。師不與之辯。榮意輕之。
        <lb ed="X" n="0407b07"/>時信安人。競圖師像而尊事。皆獲舍利。榮因愧服。禮
        <lb ed="X" n="0407b08"/>像謝[億-音+(夫*夫)]。亦獲舍利。歎曰。此後不敢以淺解測度矣。錢
        <lb ed="X" n="0407b09"/>忠懿王。感師見夢。遣使圖像。至。適王患目疾。展像作
        <lb ed="X" n="0407b10"/>禮。如夢所見。隨雨舍利。目疾頓瘳。因錫號開明。及述
        <lb ed="X" n="0407b11"/>偈讚。寶器供具千計。端拱初。太宗皇帝聞師定力。詔
        <lb ed="X" n="0407b12"/>本州加禮津發赴闕。師力辭。僧再至諭旨。特令肩輿
        <lb ed="X" n="0407b13"/>入對便殿。命坐賜茗。咨問禪定。奏對簡盡。深契上旨。
        <lb ed="X" n="0407b14"/>丐歸。復詔入對。得請還山。送車塞途。淳化元年示寂。
        <lb ed="X" n="0407b15"/>壽一百十五。臘五十七。闍維白光屬天。舍利五色。[邱-丘+(看-目)]
        <lb ed="X" n="0407b16"/>人以骨塑像。至今州郡雨暘禱之。如嚮斯答。</p>
</div>
