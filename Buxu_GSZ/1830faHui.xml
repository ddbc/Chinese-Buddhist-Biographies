<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0489a05faHui">
    <head><lb ed="X" n="0489a05"/>　　　　<persName key="A009611">雲谷會</persName>師傳</head>
    <p><anchor n="X.77.1524.0489a06"/><lb ed="X" n="0489a06"/><persName key="A009611">法會</persName>。<persName key="A009611">雲谷</persName>其號也。<placeName key="PL000000012785">嘉善</placeName>懷氏子。<date key="j22762282276593" when-iso="1520">二十</date>受具。修天台小
        <lb ed="X" n="0489a07"/>止觀。往郡之<placeName key="PL000000012704">天寧</placeName>。問所修何如於<persName key="A001560">法舟濟</persName>公。公曰。夫
        <lb ed="X" n="0489a08"/>學以悟心為主。止觀之要。不離身心氣息。何能脫然。
        <lb ed="X" n="0489a09"/>子之所修。流於下乘矣。因示以旨要。師力究之。一日
        <lb ed="X" n="0489a10"/>受食。食盡而不知。碗忽墮地。猛然有省。恍如夢覺。公
        <lb ed="X" n="0489a11"/>與印可。自是韜晦叢林。陸沉賤役。閱鐔津集。見<persName key="A000821">明教<lb ed="X" n="0489a12"/>翁</persName>護法深心制行立願。欲少似之。頂戴禮誦。至終夕
        <lb ed="X" n="0489a13"/>不寐。入<placeName key="PL000000008891">京</placeName>。寓天界<placeName key="unknown">毗盧閣</placeName>下。精進行道。甞入定數日
        <lb ed="X" n="0489a14"/>不起。三年人無知者。復愛<placeName key="PL000000009023">栖霞</placeName>幽深。結菴於<placeName key="PL000000009050">千佛嶺</placeName>
        <lb ed="X" n="0489a15"/>下。始為<persName key="A004257">陸五臺</persName>公見知。時<placeName key="PL000000009026">栖霞</placeName>久廢。<persName key="A004257">陸</persName>公矢興復之
        <lb ed="X" n="0489a16"/>願。請師住持。師舉<persName key="unknown">嵩山善</persName>公應命。移居山最深處。曰。
        <lb ed="X" n="0489a17"/><placeName key="PL000000009031">天開巖</placeName>弔影如初。一時宰官居士。因<persName key="A004257">陸</persName>公開導。多造
        <lb ed="X" n="0489a18"/><placeName key="PL000000009031">巖</placeName>參。請師一見。即問。日用事無論貴賤僧俗。入室略
        <lb ed="X" n="0489a19"/>無寒溫。必展蒲團於地。令其端坐。返觀甚至。終日竟
        <lb ed="X" n="0489a20"/>夜無一語。臨別必叮嚀曰。人命無甞無空過日。再見。
        <lb ed="X" n="0489a21"/>必問別後用心何如。故荒唐者。茫無以應。即欲見亦
        <lb ed="X" n="0489a22"/>不敢近。以慈愈切而規益重。雖無門庭施設。使見者
        <lb ed="X" n="0489a23"/>望崖。不寒而慄然。師一以等心相攝。從來接人。軟語
        <lb ed="X" n="0489a24"/>低聲。一味平懷。未甞有辭色。時士大夫歸依者。日益
        <lb ed="X" n="0489b01"/>眾。又不能入山。願請見者。師以化導為心亦就見。歲
        <lb ed="X" n="0489b02"/>一往來城中。至必主<placeName key="PL000000008852">回光寺</placeName>。每至則在家二眾。歸之
        <lb ed="X" n="0489b03"/>如遶華座。師一視如幻化人。曾無一念分別心。故親
        <lb ed="X" n="0489b04"/>近者。如嬰兒之傍慈母也。出城多至<placeName key="PL000000009095">普德</placeName>。<persName key="A011367">臞[鴳-女+隹]悅</persName>公。
        <lb ed="X" n="0489b05"/>實出其教。師愍禪道絕響。於<date from-iso="1566-10-23" to-iso="1567-02-18" key="j22933252293443">嘉靖丙寅冬</date>。乃集五十
        <lb ed="X" n="0489b06"/>三人。結坐禪期于<placeName key="PL000000009061">天界</placeName>。學人請問直捷用心處。師曰。
        <lb ed="X" n="0489b07"/>舉不顧即差互。擬思量何劫悟。又曰。古人道。終日喫
        <lb ed="X" n="0489b08"/>飯。不嚼粒米。終日行路。不踏穿地。終日穿衣。不掛寸
        <lb ed="X" n="0489b09"/>絲。如是用心。方有少分相應。有宰官問。如何是祖師
        <lb ed="X" n="0489b10"/>意。師曰。有水皆含月。無山不帶雲。曰莫更有奇特否。
        <lb ed="X" n="0489b11"/>師曰。不得將龜作鱉。師護法心深。不輕初學。不慢毀
        <lb ed="X" n="0489b12"/>戒。僧有不律。亦不棄之。委曲引誘進於善。或有干法
        <lb ed="X" n="0489b13"/>紀者。師聞不待求而往救。必懇懇當事。乃曰。佛法付
        <lb ed="X" n="0489b14"/>囑王臣為外護。唯在仰體佛心。辱僧即辱佛也。聞者
        <lb ed="X" n="0489b15"/>莫不改容。釋然必至解脫而後已。然竟罔聞於其人。
        <lb ed="X" n="0489b16"/>聽者亦未甞以多事為煩。久久皆知出于無緣慈也。
        <lb ed="X" n="0489b17"/><persName key="A008362">了凡袁公</persName>未第時。參師於山中。對坐三晝夜不瞑目。
        <lb ed="X" n="0489b18"/>師問曰。公何無妄念。公曰。我推我命。無科第子嗣分。
        <lb ed="X" n="0489b19"/>故安心委命。無他妄想耳。師曰。我將以公為豪傑。乃
        <lb ed="X" n="0489b20"/>一凡夫耳。聖人云。命繇自作。福繇已求。造化豈能拘
        <lb ed="X" n="0489b21"/>人耶。於是委示。以改過積德。唯心立命之旨。公依教
        <lb ed="X" n="0489b22"/>奉行。竟登進士。有子嗣<persName key="A001681">憨師</persName>。為小師時。侍師彌謹。一
        <lb ed="X" n="0489b23"/>日請曰。說者謂。某甲壽不長奈何。師曰。壽夭乃生死
        <lb ed="X" n="0489b24"/>法。參禪乃了生死法。若一念不生。則鬼神覰不破。造
        <lb ed="X" n="0489c01"/>化何能拘之耶。第患不明道眼耳。<persName key="A001681">憨師</persName>將北行。師誡
        <lb ed="X" n="0489c02"/>之曰。古人行脚。單為提明。己躬下事爾。當思。他日何
        <lb ed="X" n="0489c03"/>以見父母師友。慎毋虗費草鞋錢也。其善誘掖人類
        <lb ed="X" n="0489c04"/>如此。<date from-iso="1572-01-25" to-iso="1573-02-11" key="j22952452295628">歲壬申</date>。<placeName key="PL000000012739">嘉禾</placeName>吏部尚書<persName key="unknown">默泉吳公</persName>。刑部尚書<persName key="unknown">澹<lb ed="X" n="0489c05"/>泉鄭公</persName>。太僕<persName key="A004257">五臺陸公</persName>。與弟<persName key="A004258">雲臺</persName>。同迎師歸故山。諸
        <lb ed="X" n="0489c06"/>公。時時入室問道。每見必炷香請益。執弟子禮。<persName key="A000944">紫柏</persName>
        <lb ed="X" n="0489c07"/>師。同<persName key="A004083">平泉陸公</persName>。<persName key="unknown">思菴徐公</persName>。謁師叩華嚴宗旨。師發揮
        <lb ed="X" n="0489c08"/>法界圓融之妙。皆歎未曾有。當<placeName key="PL000000000197">江南</placeName>禪道草昧之時。
        <lb ed="X" n="0489c09"/>出入多口之地。始終無一議之者。則師操行可知已。
        <lb ed="X" n="0489c10"/>師居鄉三年。所蒙化者千萬計。一夕四鄉之人。見師
        <lb ed="X" n="0489c11"/>菴中發火。及明視之。師已寂然而逝矣。時<date from-iso="1575-02-21" to-iso="1575-03-21" key="j22963682296396">萬曆乙亥<lb ed="X" n="0489c12"/>正月</date>也。世壽七十五。僧臘五十餘。葬於<placeName key="PL000000012710">大雲寺</placeName>右。</p>
</div>
