<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0499a01yanFaHua">
    <head><lb ed="X" n="0499a01"/>　　　　<persName key="A014364">言法華</persName>傳</head>
    <p><anchor n="X.77.1524.0499a02"/><lb ed="X" n="0499a02"/><persName key="A014364">言法華</persName>者。莫知其所從來。梵相奇古。語言無忌。出沒
        <lb ed="X" n="0499a03"/>不測。多行市里。褰裳而趨。或舉指畫空。佇立良久。與
        <lb ed="X" n="0499a04"/>屠沽者游。飲啖無所擇。道俗共目為狂僧。時至景德
        <lb ed="X" n="0499a05"/>寺<placeName key="unknown">七俱胝院</placeName>。丞相<persName key="A000457">呂許公</persName>。問佛法大意。答曰。本來無
        <lb ed="X" n="0499a06"/>一物。一味總成真。僧問。世有佛否。對曰。寺裏文殊有。
        <lb ed="X" n="0499a07"/>問。師凡耶聖耶。舉手曰。我不在此住。<date from-iso="1056-01-26" to-iso="1056-10-28" key="j21067812107057">至和三年</date>。<persName key="A006606">仁宗</persName>
        <lb ed="X" n="0499a08"/>始不豫。國嗣未立。天下寒心。諫官<persName key="A009017">范鎮</persName>。首發大義。乞
        <lb ed="X" n="0499a09"/>擇宗室之賢者。使攝儲貳。以待皇儲之生。<placeName key="PL000000003749">并州</placeName>通判
        <lb ed="X" n="0499a10"/><persName key="A011348">司馬光</persName>。亦以為言。凡三上疏。上夜焚香默禱曰。翼日
        <lb ed="X" n="0499a11"/><placeName key="unknown">化成殿</placeName>具齋。[虔-文+ㄆ]請<persName key="A014364">法華大士</persName>。俯臨無却。清旦上道衣
        <lb ed="X" n="0499a12"/>凝立以待。俄馳奏言。<persName key="A014364">法華</persName>自右掖門徑趨。將至寢殿。
        <lb ed="X" n="0499a13"/>侍衛呵止不可。上笑曰。朕請而來也。輒升御榻趺坐。
        <lb ed="X" n="0499a14"/>受供訖將去。上曰。朕以儲嗣未立。大臣咸以為言。侵
        <lb ed="X" n="0499a15"/>尋晚暮嗣息有無。師其一決之。師索筆引紙。連書曰。
        <lb ed="X" n="0499a16"/>十三十三。凡數十行。擲筆無他語。皆莫測其意。其後
        <lb ed="X" n="0499a17"/><persName key="A004800">英宗</persName>登極。乃<persName key="unknown">濮安懿王</persName>第十三子。方驗前言也。<persName key="A011197">呂<roleName>申<lb ed="X" n="0499a18"/>公</roleName>蒙正</persName>居政府日。焚疏請師齋。翼旦師至坐堂上。公
        <lb ed="X" n="0499a19"/>將出。念當拜不當拜。師大呼曰。呂老子。快出來。拜亦
        <lb ed="X" n="0499a20"/>得。不拜亦得。呂大驚。遽出拜之。齋畢。問未來休咎。師
        <lb ed="X" n="0499a21"/>索筆書<placeName key="PL000000016491">亳州</placeName>二字。及後罷相知<placeName key="PL000000016491">亳州</placeName>始悟。<persName key="A003908">天衣懷</persName>公。
        <lb ed="X" n="0499a22"/>依<placeName key="PL000000023316">景德</placeName>時。與師遇。拊懷背曰。臨濟德山去。懷因奮而
        <lb ed="X" n="0499a23"/>游禪。遂大振<persName key="A003703">雲門</persName>之道。兒孫珠走而玉躍。師言於是
        <lb ed="X" n="0499a24"/>乎驗。<date when-iso="1049-01-05" key="j21042042104204">慶曆戊子十一月二十三日</date>將化。謂人曰。我從
        <lb ed="X" n="0499b01"/>無劫來。成就逝多國土。分身揚化。今南歸矣。言畢右
        <lb ed="X" n="0499b02"/>脇而寂。或作<placeName key="PL000000016344">壽春</placeName>許氏子。弱冠遊<placeName key="PL000000023467">東都</placeName>。得度於<placeName key="unknown">俱胝<lb ed="X" n="0499b03"/>院</placeName>。留講肆之久。一日讀雲門錄。忽契悟。遂獲感通焉。</p><p>
            <lb ed="X" n="0499b04"/>　河南志曰。<persName key="A014364">志言</persName>。姓許氏。自<placeName key="PL000000016344">壽春</placeName>來。居東京<placeName key="PL000000023316">景德寺</placeName>。
        <lb ed="X" n="0499b05"/>　為人卜休咎。書紙揮翰甚疾。字體遒勁。初不可曉。
        <lb ed="X" n="0499b06"/>　後多驗。有具齋薦鱠者。則并食之。臨流而吐。化為
        <lb ed="X" n="0499b07"/>　小鮮。羣泳而去。海客遇風且沒。見僧操絙引舶而
        <lb ed="X" n="0499b08"/>　濟。客至都下。志言謂客曰。非我汝奈何。客猶記其
            <lb ed="X" n="0499b09"/>　貌。真引舟者也。後卒。<persName key="A006606">仁宗</persName>以真身塑像置寺中。榜
            <lb ed="X" n="0499b10"/>　曰<persName key="A014364">顯化禪師</persName>。</p>
</div>
