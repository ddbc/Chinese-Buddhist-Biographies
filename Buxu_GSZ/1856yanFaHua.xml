<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0499a01yanFaHua">
    <head><lb ed="X" n="0499a01"/>　　　　言法華傳</head>
    <p><anchor n="X.77.1524.0499a02"/><lb ed="X" n="0499a02"/>言法華者。莫知其所從來。梵相奇古。語言無忌。出沒
        <lb ed="X" n="0499a03"/>不測。多行市里。褰裳而趨。或舉指畫空。佇立良久。與
        <lb ed="X" n="0499a04"/>屠沽者游。飲啖無所擇。道俗共目為狂僧。時至景德
        <lb ed="X" n="0499a05"/>寺七俱胝院。丞相呂許公。問佛法大意。答曰。本來無
        <lb ed="X" n="0499a06"/>一物。一味總成真。僧問。世有佛否。對曰。寺裏文殊有。
        <lb ed="X" n="0499a07"/>問。師凡耶聖耶。舉手曰。我不在此住。至和三年。仁宗
        <lb ed="X" n="0499a08"/>始不豫。國嗣未立。天下寒心。諫官范鎮。首發大義。乞
        <lb ed="X" n="0499a09"/>擇宗室之賢者。使攝儲貳。以待皇儲之生。并州通判
        <lb ed="X" n="0499a10"/>司馬光。亦以為言。凡三上疏。上夜焚香默禱曰。翼日
        <lb ed="X" n="0499a11"/>化成殿具齋。[虔-文+ㄆ]請法華大士。俯臨無却。清旦上道衣
        <lb ed="X" n="0499a12"/>凝立以待。俄馳奏言。法華自右掖門徑趨。將至寢殿。
        <lb ed="X" n="0499a13"/>侍衛呵止不可。上笑曰。朕請而來也。輒升御榻趺坐。
        <lb ed="X" n="0499a14"/>受供訖將去。上曰。朕以儲嗣未立。大臣咸以為言。侵
        <lb ed="X" n="0499a15"/>尋晚暮嗣息有無。師其一決之。師索筆引紙。連書曰。
        <lb ed="X" n="0499a16"/>十三十三。凡數十行。擲筆無他語。皆莫測其意。其後
        <lb ed="X" n="0499a17"/>英宗登極。乃濮安懿王第十三子。方驗前言也。呂申
        <lb ed="X" n="0499a18"/>公蒙正居政府日。焚疏請師齋。翼旦師至坐堂上。公
        <lb ed="X" n="0499a19"/>將出。念當拜不當拜。師大呼曰。呂老子。快出來。拜亦
        <lb ed="X" n="0499a20"/>得。不拜亦得。呂大驚。遽出拜之。齋畢。問未來休咎。師
        <lb ed="X" n="0499a21"/>索筆書亳州二字。及後罷相知亳州始悟。天衣懷公。
        <lb ed="X" n="0499a22"/>依景德時。與師遇。拊懷背曰。臨濟德山去。懷因奮而
        <lb ed="X" n="0499a23"/>游禪。遂大振雲門之道。兒孫珠走而玉躍。師言於是
        <lb ed="X" n="0499a24"/>乎驗。慶曆戊子十一月二十三日將化。謂人曰。我從
        <lb ed="X" n="0499b01"/>無劫來。成就逝多國土。分身揚化。今南歸矣。言畢右
        <lb ed="X" n="0499b02"/>脇而寂。或作壽春許氏子。弱冠遊東都。得度於俱胝
        <lb ed="X" n="0499b03"/>院。留講肆之久。一日讀雲門錄。忽契悟。遂獲感通焉。</p><p>
        <lb ed="X" n="0499b04"/>　河南志曰。志言。姓許氏。自壽春來。居東京景德寺。
        <lb ed="X" n="0499b05"/>　為人卜休咎。書紙揮翰甚疾。字體遒勁。初不可曉。
        <lb ed="X" n="0499b06"/>　後多驗。有具齋薦鱠者。則并食之。臨流而吐。化為
        <lb ed="X" n="0499b07"/>　小鮮。羣泳而去。海客遇風且沒。見僧操絙引舶而
        <lb ed="X" n="0499b08"/>　濟。客至都下。志言謂客曰。非我汝奈何。客猶記其
        <lb ed="X" n="0499b09"/>　貌。真引舟者也。後卒。仁宗以真身塑像置寺中。榜
        <lb ed="X" n="0499b10"/>　曰顯化禪師。</p>
</div>
