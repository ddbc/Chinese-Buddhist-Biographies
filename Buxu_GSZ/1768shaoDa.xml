<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0463c15shaoDa">
    <head><lb ed="X" n="0463c15"/>　　　　<persName key="A015543">桐江大</persName>公傳</head>
    <p><anchor n="X.77.1524.0463c16"/><lb ed="X" n="0463c16"/><persName key="A015543">紹大</persName>。吳氏子。世居嚴之<placeName key="PL000000011899">桐江</placeName>。故因以為號。師神觀孤
        <lb ed="X" n="0463c17"/>潔。不樂處塵[土*盍]中。一觸世氛。唯恐有以涴之。具戒後
        <lb ed="X" n="0463c18"/>上<placeName key="PL000000011848">雙徑</placeName>。謁<persName key="A000489">大辨陵</persName>公。公道價傾東南。見師甚喜。授以
        <lb ed="X" n="0463c19"/>心印。師退自計曰。如來大法。其止如斯而已乎。遽辭
        <lb ed="X" n="0463c20"/>去。遍歷叢席。諸尊宿告之者。不異<placeName key="PL000000011848">徑山</placeName>時。慨然曰。吾
        <lb ed="X" n="0463c21"/>今而後知法之無異味也。乃歸見公。公俾給侍左右。
        <lb ed="X" n="0463c22"/>師益加奮勵。脇不沾席者數載。朝叩夕咨。所以悟疑
        <lb ed="X" n="0463c23"/>辨惑者。無一髮遺憾。遂得自在無畏。尋以心法既明。
        <lb ed="X" n="0463c24"/>而世出世智。不可不竟。每夜敷席於地。映像前長明
        <lb ed="X" n="0464a01"/>燈讀之。一大藏全文。閱之至三過。皆通其旨趣。師之
        <lb ed="X" n="0464a02"/>志猶未已。儒家言。及老氏諸書。亦擇取而嚅嚌之。自
        <lb ed="X" n="0464a03"/>是內外之學。兩無所媿矣。出世。凡三坐道場。學子翕
        <lb ed="X" n="0464a04"/>集座下。甚至無席受之。能正容悟物。人見之意消。有
        <lb ed="X" n="0464a05"/>求文句者。操筆立書。貫穿經論。而以第一義為歸。間
        <lb ed="X" n="0464a06"/>遊戲翰墨。發為聲詩。冲和簡遠。有唐人遺風。至於有
        <lb ed="X" n="0464a07"/>所建造。甃石運甓。躬任其勞。以為眾倡。手未甞捉金
        <lb ed="X" n="0464a08"/>帛。悉屬之知因果者。或尤之。則曰。吾知主法而已。甞
        <lb ed="X" n="0464a09"/>患滯下疾。拭淨不忍用廁紙。摘菽葉充之。生平不畜
        <lb ed="X" n="0464a10"/>長物。所服布袍。或十餘年不易。報身七十有四而化。
        <lb ed="X" n="0464a11"/>維那發遺篋。欲行唱衣故事。唯紙衾一具而已。大笑
        <lb ed="X" n="0464a12"/>而去。其刻苦。蓋人之所不能堪。非見解正力量弘。豈
        <lb ed="X" n="0464a13"/>易致是哉。</p>
</div>
