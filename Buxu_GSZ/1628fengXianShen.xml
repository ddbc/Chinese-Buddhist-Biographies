<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0409b13fengXianShen">
    <head><lb ed="X" n="0409b13"/>　　　　奉先深．清凉明傳</head>
    <p><anchor n="X.77.1524.0409b14"/><lb ed="X" n="0409b14"/>奉先深。清凉智明。二禪師者。亦雲門嗣也。二師同游
        <lb ed="X" n="0409b15"/>方。時聞僧問法眼。如何是色。眼豎起拂子。或曰。雞冠
        <lb ed="X" n="0409b16"/>花。或曰貼肉汗衫。二人特往請益。問曰。承聞和尚有
        <lb ed="X" n="0409b17"/>三種色語。是否。眼曰。是。深曰。[(采-木+(工/山))*鳥]子過新羅。便歸眾。時
        <lb ed="X" n="0409b18"/>李主在座下不肯。乃白法眼曰。寡人。來日致茶筵。請
        <lb ed="X" n="0409b19"/>二人重新問話。明日茶罷。備綵一箱劒一口。謂二深
        <lb ed="X" n="0409b20"/>曰。上座若問話得是。奉賞雜綵一箱。若問不是。祇賜
        <lb ed="X" n="0409b21"/>一劒。法眼陞座。深復出問。今日奉敕問話。師還許也
        <lb ed="X" n="0409b22"/>無。眼曰。許。曰。[(采-木+(工/山))*鳥]子過新羅。捧綵便行。大眾一時散去。
        <lb ed="X" n="0409b23"/>時法燈作維那。乃鳴鍾集眾僧堂前勘深。眾集。燈問。
        <lb ed="X" n="0409b24"/>承聞二上座。久在雲門。有甚奇特因緣。舉一兩則來
        <lb ed="X" n="0409c01"/>商量看。深曰。古人道。白鷺下田千點雪。黃鶯上樹一
        <lb ed="X" n="0409c02"/>枝花。維那作麼生商量。燈擬議。深打一座具。便歸眾。
        <lb ed="X" n="0409c03"/>深同明和尚。到淮河。見人牽網。有魚從網透出。深曰。
        <lb ed="X" n="0409c04"/>明兄俊哉。一似箇衲僧相似。明曰。雖然如此。爭如當
        <lb ed="X" n="0409c05"/>初不撞入網羅好。深曰。明兄你欠悟在。明至中夜方
        <lb ed="X" n="0409c06"/>省。二師並出世金陵。深于奉先。明于清凉。皆江南主
        <lb ed="X" n="0409c07"/>[虔-文+ㄆ]請也。蓮華祥庵主。深之嗣。西峰豁公。明之嗣。別具。</p>
</div>
