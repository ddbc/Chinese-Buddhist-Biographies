<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0401a05lianChiZhuHong">
    <head><lb ed="X" n="0401a05"/>　　　　<persName key="A001394">雲棲蓮池宏</persName>師傳</head>
    <p><anchor n="X.77.1524.0401a06"/><lb ed="X" n="0401a06"/><persName key="A001394">蓮池袾宏</persName>。字<persName key="A001394">佛慧</persName>。<placeName key="CN0330103Z07AA">仁和</placeName>沈氏子。父號<persName key="A020260">明齋</persName>。母<persName key="A020261">周氏</persName>。師
        <lb ed="X" n="0401a07"/>生而頴異。試屢冠諸生。於科第猶掇之也。顧志在出
        <lb ed="X" n="0401a08"/>世。几案間。輟書生死事大以自警。一日閱慧燈集。失
        <lb ed="X" n="0401a09"/>手碎茶甌。有省。乃視妻子為鶻臭布衫。于世相一筆
        <lb ed="X" n="0401a10"/>盡勾。作歌寄意。棄而專事佛。雖學使者力挽之。不回
        <lb ed="X" n="0401a11"/>也。從蜀師<persName key="A010908">性天</persName>剃度。乞<placeName key="CN0330103T03AA">昭慶</placeName><persName key="A010919">無塵玉</persName>律師受具。即單
        <lb ed="X" n="0401a12"/>瓢隻杖遊諸方。北遊<placeName key="CN0140900M01AA">五臺</placeName>。感文殊放光。至<placeName key="CN0411300M01AA">伏牛</placeName>。坐煉
        <lb ed="X" n="0401a13"/>囈語。忽現舊習。入<placeName key="CN0110102Z07AA">京師</placeName>。參<persName key="A009553">徧融</persName><persName key="A001697">笑巖</persName>二大老。皆有開
        <lb ed="X" n="0401a14"/>發。經<placeName key="CN0371502Z03AA">東昌府</placeName>。忽有省。作偈曰。二十年前事可疑。三千
        <lb ed="X" n="0401a15"/>里外遇何奇。焚香擲戟渾如夢。魔佛空爭是與非。時
        <lb ed="X" n="0401a16"/>以母服未闋。懷木主以遊。每食必供。居必奉。至金陵
        <lb ed="X" n="0401a17"/><placeName key="CN0320104T02AA">瓦官寺</placeName>。病劇。幾為主者舁就茶毗。病間。歸得古<placeName key="CN0330106T25AA">雲棲<lb ed="X" n="0401a18"/>寺</placeName>舊址。結茅默坐。懸鐺煑糜。曾絕糧七日。倚壁危坐
        <lb ed="X" n="0401a19"/>而已。胸掛鐵牌。題曰。鐵若開花。方與人說。久之檀越
        <lb ed="X" n="0401a20"/>爭為構室。漸成叢林。清規肅然。為諸方道場冠。而師
        <lb ed="X" n="0401a21"/>始啟口說法。弟子日進。六時觀念。中夜警[竺-二+束]。慈顏溫
        <lb ed="X" n="0401a22"/>諭。無異花開見佛矣。師以精嚴律制。為第一行。著沙
        <lb ed="X" n="0401a23"/>彌要略具戒便蒙。梵網經疏。以發明之。又從參究念
        <lb ed="X" n="0401a24"/>佛得力。遂開淨土一門。著彌陀疏鈔。融會事理。指歸
        <lb ed="X" n="0401b01"/>唯心。又以高峯語錄。最極精銳。乃并匡山永明。及古
        <lb ed="X" n="0401b02"/>德機緣中喫緊語彚一編。名曰禪關策進。以示參究
        <lb ed="X" n="0401b03"/>之訣。自是道風大播。朝野歸心。若大司馬<persName key="A007550">宋公應昌</persName>。
        <lb ed="X" n="0401b04"/>太宰<persName key="A004257">陸公光祖</persName>。宮諭<persName key="A007183">張公元忭</persName>。大司成<persName key="A007548">馮公夢禎</persName>。<persName key="A007225">陶<lb ed="X" n="0401b05"/>公望齡</persName>。并一時諸縉紳先生。次第及門。問道者。以百
        <lb ed="X" n="0401b06"/>計。靡不心折。盡入陶鑄。觀興浦菴偈所謂。一朝踏破
        <lb ed="X" n="0401b07"/>香巖鉢。雙報　君恩與佛恩。始知東昌之悟真。戴角
        <lb ed="X" n="0401b08"/>虎。不但稱理而談已也。師持論嚴正。詁解精微。監司
        <lb ed="X" n="0401b09"/>守相。下車就語。侃侃略無少屈。諸賢豪候參者。無加
        <lb ed="X" n="0401b10"/>禮。皆忘形屈勢。至則空其所有。非精誠感物。何能至
        <lb ed="X" n="0401b11"/>是哉。侍御左公宗郢。問念佛得悟否。師曰。返聞聞自
        <lb ed="X" n="0401b12"/>性。性成無上道。又何疑返念念自性耶。<placeName key="CN0330103Z07AA">仁和</placeName>令樊公
        <lb ed="X" n="0401b13"/>問。心雜亂如何得靜。師曰。置之一處。無事不辦。坐中
        <lb ed="X" n="0401b14"/>一士曰。專格一物。是置之一處。辦得何事。師曰。論格
        <lb ed="X" n="0401b15"/>物。只當依<persName key="A003586">朱子</persName>。豁然貫通去。何事不辦得。或問。師何
        <lb ed="X" n="0401b16"/>不貴前知。師云。譬如兩人觀琵琶記。一人不曾經見。
        <lb ed="X" n="0401b17"/>一人曾見。而預道之。畢竟同觀終場。能增減一齣否。
        <lb ed="X" n="0401b18"/>侍郎<persName key="A019240">王公宗沐</persName>問。夜來老鼠唧唧。說盡一部華嚴經。
        <lb ed="X" n="0401b19"/>師云。猫兒突出時如何。<persName key="A019240">王</persName>無語。師代云。走却法師。留
        <lb ed="X" n="0401b20"/>下講案。又書頌云。老鼠唧唧。華嚴歷歷。奇哉<persName key="A019240">王侍郎</persName>。
        <lb ed="X" n="0401b21"/>却被畜生惑。猫兒突出[書-曰+(且-二+人)]堂前。床頭說法無消息。無
        <lb ed="X" n="0401b22"/>消息大方廣佛華嚴經。世主妙嚴品第一。師直擯曲
        <lb ed="X" n="0401b23"/>說。語無回互。而世所宗。天主寔義。又期立論破之。<placeName key="CN0330106T54AA">淨<lb ed="X" n="0401b24"/>慈</placeName>僧<persName key="A007076">性蓮</persName>。請師講圓覺經。聽者日數萬指。大釜日炊
        <lb ed="X" n="0401c01"/>兩度。眾猶不給。募贖寺前萬工池。植蓮放生。因盟朝
        <lb ed="X" n="0401c02"/>士。修天聖故事者二紀。後師八十誕辰。又增拓之。合
        <lb ed="X" n="0401c03"/>城中上方長壽兩池。皆為放生設。著放生文。行於世。
        <lb ed="X" n="0401c04"/>海內多尊奉之　<persName key="A007207">孝定慈聖皇太后</persName>。崇重三寶。偶見
        <lb ed="X" n="0401c05"/>師放生文。甚嘉歎。遣內侍賷紫袈裟齋資。往供。問法
        <lb ed="X" n="0401c06"/>要。師拜受以偈答之。師極意悲幽冥苦趣。自習[舀*炎]口。
        <lb ed="X" n="0401c07"/>時親設放。甞有見師座上現如來相者。觀力之使然
        <lb ed="X" n="0401c08"/>也。師天性朴實。簡淡無緣飾。虗懷應物。貌溫粹。胸無
        <lb ed="X" n="0401c09"/>崖岸。而守若嚴城。畫叢林。日用量。施利厚薄。因果覈。
        <lb ed="X" n="0401c10"/>罪福明。雖粒米莖菜。未甞虗費。五十年中。不設化主。
        <lb ed="X" n="0401c11"/>養老病供眾僧。海內衲子。擔簦負笈而至者。肩摩轂
        <lb ed="X" n="0401c12"/>擊。食指日以千計。稍有盈餘。輒散施諸山。庫無儲蓄。
        <lb ed="X" n="0401c13"/>別有供師者。咸納之。以為衣藥貧病施。略無虗日。簡
        <lb ed="X" n="0401c14"/>私記近七載中。實用五千餘金。師生平惜福。甞著三
        <lb ed="X" n="0401c15"/>十二條自箴。垂老躬自浣濯出溺器。終身衣布素。一
        <lb ed="X" n="0401c16"/>麻布幃。乃丁母艱時物。今尚存。他可知已。師以平等
        <lb ed="X" n="0401c17"/>大悲。攝化一時。非佛言不言。非佛行不行。非佛事不
        <lb ed="X" n="0401c18"/>作。佛囑末世護持正法者。依四安樂行。師實以之。<persName key="A001681">憨<lb ed="X" n="0401c19"/>公</persName>云。歷觀從上諸祖。單提正令。未必盡修萬行。若夫
        <lb ed="X" n="0401c20"/>即萬行以彰一心。即塵勞而見佛性者。古今除永明。
        <lb ed="X" n="0401c21"/>唯師一人而已。先儒稱。<persName key="A001673">寂音</persName>為僧中<persName key="G000062">班馬</persName>。予則謂。師
        <lb ed="X" n="0401c22"/>為法門之<persName key="A004008">周</persName><persName key="A002174">孔</persName>也。<date from-iso="1615-06-26" to-iso="1615-07-25" key="j23111032311132">萬曆乙卯六月</date>。入城。別諸弟子首
        <lb ed="X" n="0401c23"/>及宋守一等遍。及故舊。但曰。吾將他往矣。人皆莫測。
        <lb ed="X" n="0401c24"/>還山。具茶湯設供。與眾話別云。此處吾不住。將他往。
        <lb ed="X" n="0402a01"/>眾罔知。<date when-iso="1615-07-26" key="j23111332311133">七月朔</date>。晚入堂坐。囑大眾曰。我言眾不聽。我
        <lb ed="X" n="0402a02"/>如風中燭。燈盡油乾矣。<date when-iso="1615-07-27" key="j23111342311134">次夜</date>入丈室。示微疾。瞑目無
        <lb ed="X" n="0402a03"/>語。弟子圍繞。師復開目云。大眾。老實念佛毋揑怪。毋
        <lb ed="X" n="0402a04"/>壞我規矩。眾問誰可主叢林。師曰。解行雙全者。又問
        <lb ed="X" n="0402a05"/>目前。師曰。姑依戒次。言訖面西念佛。端然而逝。師。生
        <lb ed="X" n="0402a06"/>於<date from-iso="1535-02-12" to-iso="1536-02-01" key="j22817492282103">嘉靖乙未</date>。世壽八十一。僧臘五十。師自卜寺左嶺
        <lb ed="X" n="0402a07"/>下。遂全身塔於此。其先耦<persName key="A010898">湯氏</persName>。亦後師祝髮。建<placeName key="CN0330102T11AA">孝義<lb ed="X" n="0402a08"/>菴</placeName>。為女叢林主。先一載而化。亦塔於寺外之右山。師
        <lb ed="X" n="0402a09"/>得度弟子廣孝等。為最初上首。其及門受戒得度者。
        <lb ed="X" n="0402a10"/>不下數千計。而在家無與焉。縉紳士君子及門者。亦
        <lb ed="X" n="0402a11"/>以千計。而私淑者無與焉。其所著述。除經疏外。有戒
        <lb ed="X" n="0402a12"/>疏事義問辯。疏鈔事義。楞嚴摸象記。遺教節要。水陸
        <lb ed="X" n="0402a13"/>儀文。竹牕隨筆。二筆三筆。四十八問答。淨土疑辨。往
        <lb ed="X" n="0402a14"/>生集。崇行錄。名僧輯略。正訛集。自知錄。雲棲紀事。山
        <lb ed="X" n="0402a15"/>房雜錄等。二十餘種行世。</p>
</div>
