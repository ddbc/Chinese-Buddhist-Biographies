<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0502c15congDeng">
    <head><lb ed="X" n="0502c15"/>　　　　從登傳</head>
    <p><anchor n="X.77.1524.0502c16"/><lb ed="X" n="0502c16"/>從登。福州懷安周氏子。母夢僧伽願為己子。十四月
        <lb ed="X" n="0502c17"/>乃生。幼頴異。能通經屬文。攻書善草隷。棄儒為釋。削
        <lb ed="X" n="0502c18"/>染自號蒲菴。唇舌如風。日集衲子談玄義。接儒生論
        <lb ed="X" n="0502c19"/>經史。初至石門。陳聘君易蔡郎中樞聞其名邀與同
        <lb ed="X" n="0502c20"/>居。答曰。吾欲作海口橋。以度眾生。未暇居此。至海數
        <lb ed="X" n="0502c21"/>歲橋成。比還而聘若已亡。遂居石門。時或言人禍福。
        <lb ed="X" n="0502c22"/>事多應。里儒陳文虎。未弱冠見之。師謂曰。子至二十
        <lb ed="X" n="0502c23"/>九。當預薦。至四十二。喑呼而止。其後一如所言。每為
        <lb ed="X" n="0502c24"/>詩文。初不覃思。援筆立就。氣格雄放。陳西軒林艾軒
        <lb ed="X" n="0503a01"/>劉著作。兄弟皆刮目遇之。晚歲歸寓縣西之清源里。
        <lb ed="X" n="0503a02"/>盧尉欲試其才。夜遣人遺以菖蒲石。立索詩。師走筆
        <lb ed="X" n="0503a03"/>復之曰。半夜敲門聲剝剝。風擾長空月欲落。九重洋
        <lb ed="X" n="0503a04"/>外雷聲號。萬頃浪頭雲色惡。地神失却洞庭山。蒲菴
        <lb ed="X" n="0503a05"/>化作蓬萊閣。盧郎寄我意何多。七十二峰添五岳。盧
        <lb ed="X" n="0503a06"/>服其敏慧。歸寂之日。火化烟浮乳崩。皆為舍利。徒輩
        <lb ed="X" n="0503a07"/>立塔於林洋菴。</p>
</div>
