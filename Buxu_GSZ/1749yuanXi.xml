<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0456b12yuanXi">
    <head><lb ed="X" n="0456b12"/>　　　　晦機熈禪師傳</head>
    <p><anchor n="X.77.1524.0456b13"/><lb ed="X" n="0456b13"/>元熈。字晦機。豫章唐氏子。世業儒。西山明覺院明公。
        <lb ed="X" n="0456b14"/>乃師族叔父。聚宗族子弟教世典。師與兄元齡。俱習
        <lb ed="X" n="0456b15"/>進士業。元齡既登第。師遂從明公祝髮焉。將游方。其
        <lb ed="X" n="0456b16"/>母私具白金為裝。師謂財足以喪志。善言辭之。不持
        <lb ed="X" n="0456b17"/>一錢以行。聞物初觀禪師。闡化玉几。往依之。初與語
        <lb ed="X" n="0456b18"/>驚異。留侍左右。久之。謁東叟穎於南屏。命掌記。至元
        <lb ed="X" n="0456b19"/>間。總統楊璉真珈。奉旨。取育王舍利。親詣師。求記述
        <lb ed="X" n="0456b20"/>舍利始末。因招以俱。師稚不欲行。善言辭曰。我有老
        <lb ed="X" n="0456b21"/>母。兵後存亡不可知。遂歸江西。則元齡。先以臨江通
        <lb ed="X" n="0456b22"/>制。從文丞相起兵死。獨母在堂。師奉之以孝聞。元貞
        <lb ed="X" n="0456b23"/>二年。始出世百丈。居十二載。法席振興。至大初。應淨
        <lb ed="X" n="0456b24"/>慈請入寺日。行省官屬。俯伏致迎。師發揚宗旨。四方
        <lb ed="X" n="0456c01"/>英衲。一時輻輳。結制日。為眾上堂。以手作結布袋勢
        <lb ed="X" n="0456c02"/>云。南山今日結布袋口了也。汝等諸人。各各於中。身
        <lb ed="X" n="0456c03"/>心安居平等性智。忽有箇衝開碧落。撞倒須彌底。莫
        <lb ed="X" n="0456c04"/>道結子不堅密。良久云。縵天網子百千重。說法脫略
        <lb ed="X" n="0456c05"/>窠臼類如此。居七載。遷徑山。已而杖[竺-二+束]歸南屏。百丈
        <lb ed="X" n="0456c06"/>大仰之徒。聞師退閒。爭來迎致。師辭不獲已。遂返仰
        <lb ed="X" n="0456c07"/>山。又三年而終。壽八十二。葬於金雞石下。其弟子在
        <lb ed="X" n="0456c08"/>杭者。分爪髮塔于淨慈西隱。師嗣物初。初嗣北磵。磵
        <lb ed="X" n="0456c09"/>則佛照之子。法脉淵源有自故。師身後之思。在學人
        <lb ed="X" n="0456c10"/>為益深也。</p>
</div>
