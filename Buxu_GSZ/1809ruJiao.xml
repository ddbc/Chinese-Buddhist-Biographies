<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0481a07ruJiao">
    <head><lb ed="X" n="0481a07"/>　　　　如皎傳</head>
    <p><anchor n="X.77.1524.0481a08"/><lb ed="X" n="0481a08"/>如皎。字性天。四明周氏子。七歲患腸癰。醫剝生蟾蜍
        <lb ed="X" n="0481a09"/>以治。師見惕然曰。物我皆命。奈何害之。奪而縱去。父
        <lb ed="X" n="0481a10"/>母奇之曰。必佛種也。乃命出家。禮正菴中公為師。而
        <lb ed="X" n="0481a11"/>落髮焉。隨侍正菴入京。參同菴簡禪師于天界。典藏
        <lb ed="X" n="0481a12"/>鑰。究楞嚴。晝夜講讀不輟。過勞得咳血疾。同菴謝世。
        <lb ed="X" n="0481a13"/>值正菴主饒之景德。師侍行。舊疾亟增。欲還天界養
        <lb ed="X" n="0481a14"/>病。正菴曰。吾方賴汝匡輔。若去我獨處此。無益也。遂
        <lb ed="X" n="0481a15"/>退席偕還。疾愈。聞古拙俊公居繁昌。乃函香而往。古
        <lb ed="X" n="0481a16"/>拙命參無字話。復還天界。立誓不出山。禁語千日。永
        <lb ed="X" n="0481a17"/>樂丁亥。會古拙奉　詔旨天界。山居終老。師幸親炙。
        <lb ed="X" n="0481a18"/>一夕夜靜推簾見月。驀然有省。歎曰。元來得如此也。
        <lb ed="X" n="0481a19"/>翌日見古拙。入門不作禮。震威一喝。古拙曰。皎上人。
        <lb ed="X" n="0481a20"/>今日冷灰豆[焊-干+恭]。莫是貧人得寶耶。師曰。寶即不得。得
        <lb ed="X" n="0481a21"/>即非寶。曰。憑何如此。師即趨前問訊。退位叉手立。古
        <lb ed="X" n="0481a22"/>拙曰。父母未生前。畢竟如何。師屹然一默。良久。古拙
        <lb ed="X" n="0481a23"/>曰。還我向上句。語未絕。師以衫袖蒙首趨出。呈偈云。
        <lb ed="X" n="0481a24"/>午夜推簾月一彎。輕輕踏破上頭關。不須向外從他
        <lb ed="X" n="0481b01"/>覓。只麼怡怡展笑顏。古拙閱之。以掌撫師背曰。此正
        <lb ed="X" n="0481b02"/>是持不語底人也。述伽陀為之助。喜遂歸侍正菴。俄
        <lb ed="X" n="0481b03"/>正菴示寂。乃飄然度嶺。至西坑築菴居之。影不出山
        <lb ed="X" n="0481b04"/>者二十年。坐死關千日。宣德壬子。武林請主虎跑。不
        <lb ed="X" n="0481b05"/>應。祖堂幽棲。復固請之。不獲已一出。據猊提唱。學徒
        <lb ed="X" n="0481b06"/>雲集。將終。集弟子曰。文章佛法空中色。名利身心柳
        <lb ed="X" n="0481b07"/>上烟。惟有死生真大事。殷勤了辦莫遷延。復問云。死
        <lb ed="X" n="0481b08"/>生既大。汝等且道如何了辦。眾不能對。徐云。我今無
        <lb ed="X" n="0481b09"/>暇為君說。聽取松風[澗-日+月]水聲。言訖而逝。壽七十。徒眾
        <lb ed="X" n="0481b10"/>奉全身。塔於菴之左隴。師儀狀魁偉。性格清奇。度量
        <lb ed="X" n="0481b11"/>含弘。戒簡堅峻。口不言人過失。徒眾越度者。惟以冰
        <lb ed="X" n="0481b12"/>顏示之。待其自化。有犯之者。怡然不與較。兼涉外典。
        <lb ed="X" n="0481b13"/>平日漫成偈語。無非祖意。以示人光明顯赫。近古耆
        <lb ed="X" n="0481b14"/>宿難與為比也。</p>
</div>
