<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0478c06zhiDu">
    <head><lb ed="X" n="0478c06"/>　　　　白雲度公傳</head>
    <p><anchor n="X.77.1524.0478c07"/><lb ed="X" n="0478c07"/>智度。號白雲。處之麗水吳氏子。年十五。慨然有出塵
        <lb ed="X" n="0478c08"/>志。父母峻拒之。師不火食者累日。若將滅性焉。父母
        <lb ed="X" n="0478c09"/>無奈何。使歸禪智寺。禮空中假公。剃髮具戒。即寺側
        <lb ed="X" n="0478c10"/>楞伽菴。深習禪定。每趺坐。達旦不寐。如是者數年。已
        <lb ed="X" n="0478c11"/>而歎曰。六合之大如此。頺然滯一室可乎。遂出游七
        <lb ed="X" n="0478c12"/>閩。徧歷諸山。無有契其意者。旋浙。見靈石芝公于淨
        <lb ed="X" n="0478c13"/>慈。又登天目。參斷崖義公。談鋒銛利。人莫之敢攖。時
        <lb ed="X" n="0478c14"/>無見覩公。說法天台華頂峰。大振圓悟之道。師往拜
        <lb ed="X" n="0478c15"/>之。一見刳心焉。服勤數載。盡揭底蘊。無見囑之曰。昔
        <lb ed="X" n="0478c16"/>南嶽。十五出家。受大鑒記莂。後得馬祖。授之以心法。
        <lb ed="X" n="0478c17"/>針芥相投。豈在多言耶。勿掉三寸舌誑人。須真正見
        <lb ed="X" n="0478c18"/>解。著于行履。方為報佛之深恩耳。師佩伏之弗敢忘。
        <lb ed="X" n="0478c19"/>又走長沙。見無方普公。走雲居。見小隱大公。皆無異
        <lb ed="X" n="0478c20"/>辭。既而旋福林。與毒種曇。成山欽二公。互相[竺-二+束]勵。如
        <lb ed="X" n="0478c21"/>恐失之。後從御史中丞章公溢之請。出世龍泉之普
        <lb ed="X" n="0478c22"/>慈。眾至八百人。移茅山。遷武峰。從者恒如初。國初吳
        <lb ed="X" n="0478c23"/>元年。隱禪智之岑樓。洪武己酉。　詔起天下名僧。敷
        <lb ed="X" n="0478c24"/>宣大法。師與焉。初力辭。戍將強起之。適師至。而會事
        <lb ed="X" n="0479a01"/>解嚴。遂還杭。杭人奉師居虎跑。又入華頂。未幾示微
        <lb ed="X" n="0479a02"/>疾。浩然有歸志。四眾堅留之。師曰。葉落歸根。吾所願
        <lb ed="X" n="0479a03"/>也。遂回福林。五日忽沐浴易衣。索筆書偈云。無世可
        <lb ed="X" n="0479a04"/>辭。有眾可別。太虗空中。何必釘橛。擲筆而逝。壽六十
        <lb ed="X" n="0479a05"/>七。臘五十二。闍維。得五色舍利。塔於院之西。師靜謐
        <lb ed="X" n="0479a06"/>寡言。機用莫測。臨眾無切督之威。嚴厲之色。唯以實
        <lb ed="X" n="0479a07"/>相示人。所至之處。人皆欽慕。如見古德。或持香花供
        <lb ed="X" n="0479a08"/>養。或繪像事之。不可以數計。見客無懈容。無蔓辭。有
        <lb ed="X" n="0479a09"/>問則言。無則終日澄坐。所作偈語。不許人錄。故今無
        <lb ed="X" n="0479a10"/>傳者。</p>
</div>
