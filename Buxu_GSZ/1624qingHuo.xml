<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0408a08qingHuo">
    <head><lb ed="X" n="0408a08"/>　　　　周　大章清豁沖煦傳</head>
    <p><anchor n="X.77.1524.0408a09"/><lb ed="X" n="0408a09"/>大章山契如菴主。福州永泰人。素蘊孤操。志探祖道。
        <lb ed="X" n="0408a10"/>預玄沙之室。頴悟幽旨。玄沙記曰。子禪已逸格。則他
        <lb ed="X" n="0408a11"/>後要一人侍立也無。師自此不務集徒。不畜童侍。隱
        <lb ed="X" n="0408a12"/>於小界山。刳大朽杉。處其中。容身而已。凡游僧至。皆
        <lb ed="X" n="0408a13"/>隨扣而應。有問生死到來。如何迴避。師曰。符到奉行。
        <lb ed="X" n="0408a14"/>曰。然則被生死拘將去也。師曰。阿[口*耶][口*耶]。清豁沖煦聞
        <lb ed="X" n="0408a15"/>師名。造之值師採粟。豁問曰。道者如菴主在何所。師
        <lb ed="X" n="0408a16"/>曰。從何處來。曰。山下來。師曰。因何得到這裏。曰。這裏
        <lb ed="X" n="0408a17"/>是何處所。師揖曰。那下喫茶去。二公方省是。師遂至
        <lb ed="X" n="0408a18"/>菴。夜覩豺虎奔至菴前。自然馴擾。豁有詩曰。行不等
        <lb ed="X" n="0408a19"/>閒行。誰知去住情。一餐猶未飽。萬戶勿聊生。非道應
        <lb ed="X" n="0408a20"/>難伏。空拳莫與爭。龍吟雲起處。閑嘯兩三聲。二公。尋
        <lb ed="X" n="0408a21"/>于大章山創菴。請師居之。兩處孤坐。垂五十二載而
        <lb ed="X" n="0408a22"/>化。豁亦永泰人。少聰敏。鼓山國師。與落髮。初謁大章。
        <lb ed="X" n="0408a23"/>後參睡龍。龍一日問曰。豁闍黎。見何尊宿來。還悟也
        <lb ed="X" n="0408a24"/>未。曰。清豁常訪大章。得箇信處。睡龍于是上堂。集大
        <lb ed="X" n="0408b01"/>眾召曰。清豁闍黎。出對眾燒香說悟處。老僧與汝證
        <lb ed="X" n="0408b02"/>明。師乃拈香曰。香已拈了。悟即不悟。睡龍大悅而許
        <lb ed="X" n="0408b03"/>之。僧問。家貧遭劫時如何。師曰。不能盡底去。曰。為甚
        <lb ed="X" n="0408b04"/>麼不盡底去。曰。賊是家親。是家親。為甚翻成家賊。師
        <lb ed="X" n="0408b05"/>曰。內既無應外不能為。忽然捉敗功歸何所。師曰。賞
        <lb ed="X" n="0408b06"/>亦未曾聞。曰。恁麼即勞而無功也。曰功不無成但不
        <lb ed="X" n="0408b07"/>處。為何不處。師曰。不見道太平本是將軍定。未許將
        <lb ed="X" n="0408b08"/>軍見太平。師後將順世。忽捨眾入山。乃遺偈曰。世人
        <lb ed="X" n="0408b09"/>休說路行難。鳥道羊腸只尺間。珍重苧溪溪畔水。汝
        <lb ed="X" n="0408b10"/>歸滄海我歸山。即往貴湖卓庵。未幾。謂門人曰。吾滅
        <lb ed="X" n="0408b11"/>後。將遺骸施諸蟲螘。勿置墳塔。言訖入湖頭山。坐磐
        <lb ed="X" n="0408b12"/>石。儼然而化。門人稟遺命。延留七日。竟無蟲螘侵食。
        <lb ed="X" n="0408b13"/>遂就闍維。散于林野。</p><p>
        <lb ed="X" n="0408b14"/>煦。福州人。生和氏。幼不染葷血。剃度于鼓山。得法受
        <lb ed="X" n="0408b15"/>記。年始二十四。即開法洪州豐城。道聲藉藉。時稱小
        <lb ed="X" n="0408b16"/>長老。周顯德中。江南國主。延住光睦。久之移廬山開
        <lb ed="X" n="0408b17"/>先。後居淨德。並聚徒說法。開寶八年圓寂。三師。章嗣
        <lb ed="X" n="0408b18"/>玄沙。豁嗣睡龍。煦嗣鼓山。皆雪峰嫡孫。</p>
</div>
