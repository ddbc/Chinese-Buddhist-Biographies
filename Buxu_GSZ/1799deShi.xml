<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0477a19deShi">
    <head><lb ed="X" n="0477a19"/>　　　　日本德始傳</head>
    <p><anchor n="X.77.1524.0477a20"/><lb ed="X" n="0477a20"/>德始。字無初。日東信州神氏子。幼聰頴。不好弄。遇羣
        <lb ed="X" n="0477a21"/>兒嬉戲。輒避匿引去。見僧則喜動顏色。從州之天寧
        <lb ed="X" n="0477a22"/>大比丘一公。祝髮為沙彌。逮長。詣山城諸剎。既進具。
        <lb ed="X" n="0477a23"/>坐探羣書通大意。已而歎曰。昔吾鄉覺阿上人。慧解
        <lb ed="X" n="0477a24"/>精絕。善大小乘。一旦捨所學。附商舶抵中土。謁靈隱
        <lb ed="X" n="0477b01"/>遠禪師得法。東歸國人景仰。尊之為禪祖。予晚生末
        <lb ed="X" n="0477b02"/>學。尚何敢高攀逸駕。而望其後塵。然詎可堅守一隅。
        <lb ed="X" n="0477b03"/>而卒無聞耶。因請于其王。得隨國使宣聞溪。詣　闕
        <lb ed="X" n="0477b04"/>朝貢。館於天界寺。久之。聞溪得　旨還國。師偕數輩。
        <lb ed="X" n="0477b05"/>願留華夏。參訪求法。　許之。首謁全室泐公。機語契
        <lb ed="X" n="0477b06"/>合。為掌內記。未幾泐公有西域之行。師失所依怙。聞
        <lb ed="X" n="0477b07"/>古幽都山川之勝。意其必有異人居之。拉友遊觀。及
        <lb ed="X" n="0477b08"/>足跡殆遍。尋憩慶壽。若有所待焉。越明年洪武壬戌。
        <lb ed="X" n="0477b09"/>獨菴衍公。來蒞寺事。以師為法門猶子。延致丈室。相
        <lb ed="X" n="0477b10"/>與激揚臨濟宗旨。意甚相得。二十三年庚午。師告去。
        <lb ed="X" n="0477b11"/>緇素遮留之不可。遂西踰棧道。巡禮峨眉。時　蜀獻
        <lb ed="X" n="0477b12"/>王之國成都。嘉師遠來。邀至咨問禪要。禮遇勤厚。歲
        <lb ed="X" n="0477b13"/>丙子。被　命出世無為之大隋。瓣香為全室嗣。繼遷
        <lb ed="X" n="0477b14"/>飛赴。道望彌隆。衲子坌集。室無所容。一住七年。法席
        <lb ed="X" n="0477b15"/>幾于全盛。永樂初。獨菴繇左善世正衣冠。進階太子
        <lb ed="X" n="0477b16"/>少師。念師遠在西蜀。寓書招之。既至。迎歸其第。昕夕
        <lb ed="X" n="0477b17"/>論道。六年春。應聘董平坡之席。居再歲。即謝事。十年
        <lb ed="X" n="0477b18"/>壬辰。將闢靜室為佚老計。遇　太宗皇帝。特旨[田/廾]領
        <lb ed="X" n="0477b19"/>龍泉寺。師欽承　明命。蚤夜孜孜。以繕修興復為先
        <lb ed="X" n="0477b20"/>務。凡棟宇蠧弊者。伐美材以易之。堦戺頹圮者。購堅
        <lb ed="X" n="0477b21"/>甓以完之。丹堊之麗。塗塈之新。比舊有加焉。先是
        <lb ed="X" n="0477b22"/>　獻王。與師備買山之貲。師不自有。乃命工以漆布附
        <lb ed="X" n="0477b23"/>土偶。肖西方三聖之像。金珠彩色。為之莊嚴。曲盡其
        <lb ed="X" n="0477b24"/>妙。又甞以達官富室所施。服玩之具。貿錢數萬緡。造
        <lb ed="X" n="0477c01"/>千臂大悲像三軀。授淨信者敬事之。其平昔。尤喜賑
        <lb ed="X" n="0477c02"/>[邱-丘+血]貧困。薄於奉己。厚於待人。以故四坐道場。囊無餘
        <lb ed="X" n="0477c03"/>蓄。楮衾瓦鉢。聊以自隨。斯皆師之狥緣誘物。權巧方
        <lb ed="X" n="0477c04"/>便耳。若夫高提祖印。勘辯方來。全體大用。逈出乎言
        <lb ed="X" n="0477c05"/>象之表者。微上根利器。或未易窺測焉。後端坐書偈。
        <lb ed="X" n="0477c06"/>示寂于退處之金剛室。茶毗。獲舍利百餘顆。晶熒圓
        <lb ed="X" n="0477c07"/>潔。塔焉。時宣德四年九月也。</p>
</div>
