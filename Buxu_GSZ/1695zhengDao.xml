<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0435c18zhengDao">
    <head><lb ed="X" n="0435c18"/>　　　　文殊導傳(附知昺)</head>
    <p><anchor n="X.77.1524.0435c19"/><lb ed="X" n="0435c19"/>正導。生徐氏。年三十得度。詣成都習唯識。自以為至。
        <lb ed="X" n="0435c20"/>同舍詰之曰。三界唯心。萬法唯識。今目前萬象摐然。
        <lb ed="X" n="0435c21"/>心識安在。師茫然不知對。遂出關周流江淮。抵舒之
        <lb ed="X" n="0435c22"/>太平。聞佛鑿夜參。舉趙州栢樹子話。至覺銕嘴云先
        <lb ed="X" n="0435c23"/>師無此語莫謗先師好。因大疑。提撕既久。一夕豁然。
        <lb ed="X" n="0435c24"/>即趨丈室。儗敘所悟。鑑見來便閉門。師曰。和尚莫謾
        <lb ed="X" n="0436a01"/>某甲。鑑云。十方無壁落。何不入門來。師以拳擉破窻
        <lb ed="X" n="0436a02"/>紙。鑑即開門。搊住云。道道。師以兩手捧鑑頭。作口啐
        <lb ed="X" n="0436a03"/>而出。遂呈偈。鑑深然之。每對客稱賞。命分座接納。襄
        <lb ed="X" n="0436a04"/>守請開法天寧。未幾。擢大別之文殊。適宣和詔下。改
        <lb ed="X" n="0436a05"/>僧為德士。師上堂曰。祖意西來事。今朝特地新。昔為
        <lb ed="X" n="0436a06"/>比丘相。今作老君形。[鴳-女+隹]氅披銀褐。頭包蕉葉巾。林泉
        <lb ed="X" n="0436a07"/>無事客。兩度受君恩。所以道欲識佛性義。當觀時節
        <lb ed="X" n="0436a08"/>因緣。且道即今是甚麼時節。毗盧遮[邱-丘+冉]。頂戴寶冠。為
        <lb ed="X" n="0436a09"/>顯真中有俗。文殊老叟。身披[鴳-女+隹]氅。且要俛順時宜。一
        <lb ed="X" n="0436a10"/>人既爾。眾人亦然。大家成立。叢林喜得。群仙聚會。共
        <lb ed="X" n="0436a11"/>酌迷仙酎。同唱步虗詞。或看靈寶度人經。或說長生
        <lb ed="X" n="0436a12"/>不死藥。琹彈月下。指端發太古之音。碁布軒前。妙著
        <lb ed="X" n="0436a13"/>出神機之外。進一步。便到大羅天上。退一步。却入九
        <lb ed="X" n="0436a14"/>幽城中。秪如不進不退一句。又作麼生道。直饒羽化
        <lb ed="X" n="0436a15"/>三清路。終是輪迴一幻身。二年九月。復僧上堂曰。不
        <lb ed="X" n="0436a16"/>掛田衣著羽衣。老君形相頗相宜。一年半內閑思想。
        <lb ed="X" n="0436a17"/>大底興衰各有時。我佛如來預讖法之有難。教中明
        <lb ed="X" n="0436a18"/>載無不委知。較量年代正在于茲。魔得其便。惑亂正
        <lb ed="X" n="0436a19"/>宗。僧改俗形佛更名字。妄生邪解刪削經文。鐃鈸停
        <lb ed="X" n="0436a20"/>音鉢盂添足。多般矯詐欺罔聖君。賴我皇帝陛下聖
        <lb ed="X" n="0436a21"/>德聖明。不忘付囑不廢其教。特賜宸章頒行天下。仍
        <lb ed="X" n="0436a22"/>許僧尼重新披削。實謂寒灰再[舀*炎]枯木重[卄/宋]。不離俗
        <lb ed="X" n="0436a23"/>形而作僧形。不出魔界而入佛界。重鳴法鼓再整頹
        <lb ed="X" n="0436a24"/>綱。迷仙酎變為甘露瓊漿。步虗詞翻作還鄉曲子。放
        <lb ed="X" n="0436b01"/>下銀木簡。拈起尼師壇。昨朝稽首擎拳。今日和南不
        <lb ed="X" n="0436b02"/>審。祇改舊時相。不改舊時人。敢問大眾舊時人。是一
        <lb ed="X" n="0436b03"/>個是兩個。良久曰。秋風也解嫌狼籍。吹盡當年道教
        <lb ed="X" n="0436b04"/>灰。建炎三年春。示眾舉臨濟入滅因緣。師曰。正法眼
        <lb ed="X" n="0436b05"/>藏瞎驢滅。臨濟何曾有是說。今古之人皆妄傳。不信
        <lb ed="X" n="0436b06"/>但看後三月。至閏三月。鍾相叛於澧陽。賊勢既盛。弟
        <lb ed="X" n="0436b07"/>子欲舉師南奔。師不可曰。學道所以了生死。何避之。
        <lb ed="X" n="0436b08"/>有賊至。師曰。速見殺以快汝心。賊舉槊殘之。血皆白
        <lb ed="X" n="0436b09"/>乳。賊駭。引席覆之而去。張無垢。[跳-兆+(乏-之+友)]其法語曰。夫愛生
        <lb ed="X" n="0436b10"/>惡死人之常情。惟至人悟其本不生。雖生而無所愛。
        <lb ed="X" n="0436b11"/>達其未甞滅。雖死而無所畏。故能臨死生禍患之際。
        <lb ed="X" n="0436b12"/>而不移其所守。師其人乎。以師道德節義。足以教化
        <lb ed="X" n="0436b13"/>叢林。垂範後世。師名正導。眉州丹稜人。</p><p>
        <lb ed="X" n="0436b14"/>南華。有曰。知昺者。亦見佛鑑。初行脚離鄉。未久聞受
        <lb ed="X" n="0436b15"/>業。一夕遺火悉為煨燼。昺得書擲之於地。乃曰。徒亂
        <lb ed="X" n="0436b16"/>人意耳。為人嚴冷。諸方謂之昺銕面云。</p>
</div>
