<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0441c14deGuang">
    <head><lb ed="X" n="0441c14"/>　　　　佛照光禪師傳</head>
    <p><anchor n="X.77.1524.0441c15"/><lb ed="X" n="0441c15"/>德光。臨江彭氏子。彭氏故舊族。母袁。夢異僧入室。驚
        <lb ed="X" n="0441c16"/>窹而娠。既生。其祖曰。吾家世積德。此子必光吾門。因
        <lb ed="X" n="0441c17"/>是命名。九歲值宼擾。辟地于袁之木平寺。有妙應大
        <lb ed="X" n="0441c18"/>師伯華善相曰。是子。伏犀貫頂。出家必作法門梁棟。
        <lb ed="X" n="0441c19"/>俄失恃怙歸伯氏。年二十一。聞人誦金剛經。有省。自
        <lb ed="X" n="0441c20"/>伯母曰。適聞誦經。身心歡喜。世間萬事。真如幻夢。兒
        <lb ed="X" n="0441c21"/>願出家。即散家貲與其族。詣光化院足庵老宿薙落。
        <lb ed="X" n="0441c22"/>足庵携之入閩。語師曰。是行。為子擇所依。東禪月庵
        <lb ed="X" n="0441c23"/>果公。具衲僧眼。子依之。時復有吾足矣。見月庵。機語
        <lb ed="X" n="0441c24"/>相契。是時老宿。多集閩中。如妙湛佛心圓覺。望重叢
        <lb ed="X" n="0442a01"/>林。師無不參叩。徧歷五十餘員善知識。最後見大惠
        <lb ed="X" n="0442a02"/>於育王。為舉竹篦話。師儗對。痛棒隨之。遂大悟。從前
        <lb ed="X" n="0442a03"/>所得。為之氷釋。惠曰。爾這回始徹也。說偈以頂相付
        <lb ed="X" n="0442a04"/>之。隨過蔣山。謁應庵。庵稱賞不已。謂人曰。光兄插翅
        <lb ed="X" n="0442a05"/>虎。吾當避之。乾道丁亥。住台之鴻福。徙光孝。台守李
        <lb ed="X" n="0442a06"/>侍郎浩。延之也。孝宗。雅聞師名。淳熈三年。被旨住靈
        <lb ed="X" n="0442a07"/>隱。入對選德殿。問佛法大意曰。朕心佛心。是同是別。
        <lb ed="X" n="0442a08"/>對曰。直下無第二人。曰。如是則佛即是心。心即是佛
        <lb ed="X" n="0442a09"/>耶。對曰。成一切性即心。離一切相即佛。又問。釋迦雪
        <lb ed="X" n="0442a10"/>山六年所成何事。對曰。將謂陛下忘却。上悅。賜號佛
        <lb ed="X" n="0442a11"/>照禪師。自是召見無虗歲。至留內觀堂。五宿而出。恩
        <lb ed="X" n="0442a12"/>遇異常。紹熈改元。孝宗御重華宮。稱壽皇。而徑山命
        <lb ed="X" n="0442a13"/>下。師力辭。壽皇曰。欲頻相見耳。何以辭為。慶元初。請
        <lb ed="X" n="0442a14"/>老許歸育王。師之在內觀堂也。上時乘小輦過堂。至
        <lb ed="X" n="0442a15"/>則促席而坐。或曳袂而行。歡如平生。宣賜金玉器用
        <lb ed="X" n="0442a16"/>繒綵。計緡三萬餘。及王臣長者所施。悉以置育王贍
        <lb ed="X" n="0442a17"/>眾之田。國史陸游。詳記其事。自創數椽。曰東庵。掩關
        <lb ed="X" n="0442a18"/>自娛。以休世焉。以嘉泰癸亥三月。告眾曰吾世緣將
        <lb ed="X" n="0442a19"/>盡。未幾問左右曰。今日月半耶。對曰然。即索紙作遺
        <lb ed="X" n="0442a20"/>書。與平昔所厚者。集眾敘別。皆法門之旨要。無半語
        <lb ed="X" n="0442a21"/>及他事。索浴更衣。大書云。八十三年。彌天罪過。末後
        <lb ed="X" n="0442a22"/>殷勤。盡情說破。泊然而逝。弟子塔全身于庵後。僧臘
        <lb ed="X" n="0442a23"/>六十。諡普慧宗覺大禪師。塔曰圓鑑。</p><p>
        <lb ed="X" n="0442a24"/>　明河曰。南渡後宗師。唯妙喜老子。得人為多。開堂
        <lb ed="X" n="0442b01"/>　說法。顯然為天人師者。不下數十人。然皆不數傳
        <lb ed="X" n="0442b02"/>　寂寂矣。能使道脉長永。枝葉繁茂。不忝師門傳受。
        <lb ed="X" n="0442b03"/>　唯師一人而已。古稱妙喜。能大圓悟之門。愚謂。妙
        <lb ed="X" n="0442b04"/>　喜之得師。猶圓悟之得妙喜。續燈舉妙喜之嗣。契
        <lb ed="X" n="0442b05"/>　悟廣大者。九人。師不與焉。已失其鑑。至謂弟子之
        <lb ed="X" n="0442b06"/>　超卓者。又蚤世不使久開法。俾法嗣廣布。然則師
        <lb ed="X" n="0442b07"/>　豈非超卓。而夭者耶。噫。所謂瞋目而不見泰山也。</p>
</div>
