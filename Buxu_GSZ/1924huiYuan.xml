<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0520c16huiYuan">
    <head><lb ed="X" n="0520c16"/>　　　　惠淵首座傳</head>
    <p><anchor n="X.77.1524.0520c17"/><lb ed="X" n="0520c17"/>惠淵首座。向北人。孤硬自立。參晦堂真淨。實有契悟
        <lb ed="X" n="0520c18"/>處。冺冺與眾作息。人無知者。洪州奉新慧安院。門臨
        <lb ed="X" n="0520c19"/>道左。衲子往還。黃龍泐潭洞山黃檗。無不經繇。偶法
        <lb ed="X" n="0520c20"/>席久虗。太守移書真淨。命擇人主之。頭首知事耆宿
        <lb ed="X" n="0520c21"/>輩。皆憚其行。師聞之。白真淨曰。惠淵去得否。淨曰。汝
        <lb ed="X" n="0520c22"/>去得。遂復書舉師。師得公文即辭去。時湛堂為座元。
        <lb ed="X" n="0520c23"/>問師曰。公去如何住持。師曰。某無福。當與一切人結
        <lb ed="X" n="0520c24"/>緣。自負栲栳打街供眾。堂曰。須是老兄始得。作頌餞
        <lb ed="X" n="0521a01"/>之。師住慧安。逐日打供。遇暫到。即請歸院中歇泊曰。
        <lb ed="X" n="0521a02"/>容某歸來修供。如此三十年。風雨不易。鼎新剏佛殿。
        <lb ed="X" n="0521a03"/>輪藏。羅漢堂。凡叢林所宜有者。咸修備焉。黃龍死心
        <lb ed="X" n="0521a04"/>禪師訪之。師曰。新長老。汝甞愛使沒意智一著子。該
        <lb ed="X" n="0521a05"/>抹人。今夜且留此待。與公理會些細大法門。新憚之
        <lb ed="X" n="0521a06"/>謂侍者曰。這漢真箇會底。不能與他剺牙劈齒得。不
        <lb ed="X" n="0521a07"/>若去休。不宿而行。師終於慧安。闍維。六根不壞者三。
        <lb ed="X" n="0521a08"/>獲舍利無數。異香滿室。累月不絕。奉新兵火。殘破無
        <lb ed="X" n="0521a09"/>子遺。獨慧安諸殿。嶷然獨存。豈非願力成就。神物護
        <lb ed="X" n="0521a10"/>持耶。</p>
</div>
