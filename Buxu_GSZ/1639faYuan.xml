<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0415a07faYuan">
    <head><lb ed="X" n="0415a07"/>　　　　<persName key="A004017">浮山遠</persName>公傳</head>
    <p><anchor n="X.77.1524.0415a08"/><lb ed="X" n="0415a08"/>禪師。名<persName key="A004017">法遠</persName>。<placeName key="CN0410104Z01AA">鄭圃田</placeName>人也。出於王氏。<date key="j20895902089954" when-iso="1009">十九</date>出家。先謁
        <lb ed="X" n="0415a09"/><persName key="A004984">汾州</persName>。得一盼相印。復參<persName key="A010933">葉縣省</persName>公。與<persName key="A003908">天衣懷</persName>。同往<persName key="A010933">葉縣</persName>住持。枯淡嚴密。諸方畏之。師至值雪寒。<persName key="A010933">縣</persName>喝罵驅
        <lb ed="X" n="0415a11"/>逐。至以將水潑。眾僧衣履皆濕。怒而散去。唯師與<persName key="A003908">懷</persName>。
        <lb ed="X" n="0415a12"/>自若整衣。敷具復坐如故。<persName key="A010933">縣</persName>到。呵曰。汝更不去。待我
        <lb ed="X" n="0415a13"/>打耶。師近前不審。云。某數千里而來參。叩和尚為明
        <lb ed="X" n="0415a14"/>大事。豈以杓水潑之便去。<persName key="A010933">縣</persName>笑。因而遂留。相依數年。
        <lb ed="X" n="0415a15"/>萬方挫折。師始終一如。所謂真金烈火。愈鍛而愈明。
        <lb ed="X" n="0415a16"/><persName key="A010933">縣</persName>始以衣法付之。開堂日拈香曰。汝海。枯木上生花。
        <lb ed="X" n="0415a17"/>別迎春色。蓋指<persName key="A010933">葉縣</persName>也。師與<persName key="unknown">王質</persName>。待制論道。畫一圓
        <lb ed="X" n="0415a18"/>相。問曰。一不得匹馬單鎗。二不得衣錦還鄉。鵲不得
        <lb ed="X" n="0415a19"/>喜。鴉不得殃。速道速道。王罔措。師曰。勘破了也。師暮
        <lb ed="X" n="0415a20"/>年休<placeName key="unknown">會聖岩</placeName>。敘佛祖奧義。作九帶。啟廸學者。與因棊
        <lb ed="X" n="0415a21"/>說法一事。莫不家喻戶曉。師玉骨插額。目光外射。狀
        <lb ed="X" n="0415a22"/>如王孫。凜然可畏。雅自稱<persName key="A004017">柴石老人</persName>。歿時已七十餘。
        <lb ed="X" n="0415a23"/><persName key="A004867">范文正公</persName>。銘其塔曰。嗚呼<persName key="A004017">遠</persName>公。釋子之雄。禪林甘澤。
        <lb ed="X" n="0415a24"/>法海真龍。壽齡有限。慧命無窮。寒岩瘞骨。千載清風。
        <lb ed="X" n="0415b01"/>師平生貴尚真實。參證痛抑浮辯。甞謂<persName key="A020534">道吾真</persName>公曰。
        <lb ed="X" n="0415b02"/>學未至道。衒耀見聞。馳騁機解。以口舌辯。利相勝者。
        <lb ed="X" n="0415b03"/>猶如廁屋塗汙丹雘。秪增其臭耳。得法弟子<persName key="A014472">道臻</persName>者。
        <lb ed="X" n="0415b04"/>繼<persName key="A007530">大覺璉</persName>。住<placeName key="CN0410224T04AA">淨因</placeName>。法道大弘於<placeName key="CN0410224Z41AA">京師</placeName>。當<date from-iso="1063-05-07" to-iso="1100-02-28" key="j21094392122885"><persName key="A004800">英</persName><persName key="A003936">神</persName><persName key="A003934">啟</persName>三朝</date>。
        <lb ed="X" n="0415b05"/>數入宮說法。恩遇隆渥。為人渠渠靜退。似不能言者。
        <lb ed="X" n="0415b06"/>奉身至約。一布裙二十年不易。用五幅纔掩脛。不多
        <lb ed="X" n="0415b07"/>為叢褶。曰徒費耳。無所嗜好。甞雪方丈之西壁。命<persName key="A019714">文<lb ed="X" n="0415b08"/>與可</persName>掃墨竹。謂人曰。吾使游人見之。心目清凉。此君
        <lb ed="X" n="0415b09"/>蓋替我說法也。<date from-iso="1093-02-05" to-iso="1094-01-24" key="j21203062120659">元祐八年</date>歿。</p>
</div>
