<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0428a18baoEn">
    <head><lb ed="X" n="0428a18"/>　　　　報恩傳</head>
    <p><anchor n="X.77.1524.0428a19"/><lb ed="X" n="0428a19"/>報恩。衛之黎陽人。族劉。世以武進。家喜事佛。母牛氏。
        <lb ed="X" n="0428a20"/>禱子於佛。夢佛指阿羅漢[田/廾]之而姙。既生有殊相。未
        <lb ed="X" n="0428a21"/>冠。舉方略。擢上第。調官北都。喟然歎曰。是何足了此
        <lb ed="X" n="0428a22"/>生。請於朝。欲謝簪纓。求出世法。上詰其故。對曰。臣祖
        <lb ed="X" n="0428a23"/>死王事。思報厚恩。惟有薰修之功。庶資冥福。神宗歎
        <lb ed="X" n="0428a24"/>異。親灑宸翰。賜名報恩(俗名欽憲)。就北都福壽寺。祝髮受
        <lb ed="X" n="0428b01"/>具。游歷諸方。聞投子青禪師之道。而往依焉。青識其
        <lb ed="X" n="0428b02"/>法器。一日凌晨入室。青問。天明也未。師曰。明矣。曰。明
        <lb ed="X" n="0428b03"/>則捲簾。師從之。頓爾開悟。心地洞然。亟以所得白青。
        <lb ed="X" n="0428b04"/>青韙之。留付巾匜。頗有年數。逮青順世。丞相韓公縝。
        <lb ed="X" n="0428b05"/>尹河南。延住嵩山少林。席未煖。詔改隨州大洪山律
        <lb ed="X" n="0428b06"/>寺為禪。命師居之。時大洪。基搆甚大。而蕪廢久。師闢
        <lb ed="X" n="0428b07"/>荊榛蓬藋。為像設堂。皇化豺狼狐狸。為鐘魚梵唄。更
        <lb ed="X" n="0428b08"/>定禪儀。大新軌範。由是大洪精舍壯觀。天下禪林。崇
        <lb ed="X" n="0428b09"/>寧二年。有詔命。住東京法雲。從駙馬都尉張公請也。
        <lb ed="X" n="0428b10"/>師志尚閑遠。閱歲懇還林澤。朝廷重違其請許之。徑
        <lb ed="X" n="0428b11"/>詣嵩山。旋趨大陽。屬大洪虗席。守臣乞奏還師于舊。
        <lb ed="X" n="0428b12"/>固辭弗獲。復坐道場。凡前日之未遑者。咸成就焉。師
        <lb ed="X" n="0428b13"/>勤于誨勵。學者輻凑。幾五百人。既振宗風。而戒律嚴
        <lb ed="X" n="0428b14"/>甚。終身敝衣。略不加飾。雖賜紫方袍。卒盤辟不敢當。
        <lb ed="X" n="0428b15"/>故權貴欲以師號言者。皆無復措意矣。政和改元。坐
        <lb ed="X" n="0428b16"/>化。塔于南塔。師異時。欲築室退居之所也。壽五十四。
        <lb ed="X" n="0428b17"/>坐夏三十二。弟子嗣法出世者。一十三人。有語錄三
        <lb ed="X" n="0428b18"/>卷集。曹洞宗派錄。受菩提心戒文。落髮受戒儀文。皆
        <lb ed="X" n="0428b19"/>行於世。丞相張無盡。於師深相契信。甞以書問三教
        <lb ed="X" n="0428b20"/>大要。師答曰。西域外道宗多途。要其會歸。不出有無
        <lb ed="X" n="0428b21"/>四見。謂有見。無見。亦有亦無見。非有非無見也。葢不
        <lb ed="X" n="0428b22"/>即一心為道。則道非我有。故名外道。不即諸法是心。
        <lb ed="X" n="0428b23"/>則法隨見異。故名邪見。如謂之有。有即有無。如謂之
        <lb ed="X" n="0428b24"/>無。無則無有。有無則有見競生。無有則無見斯起。若
        <lb ed="X" n="0428c01"/>亦有亦無見。非有非無見。猶是也。夫不能離諸見。則
        <lb ed="X" n="0428c02"/>無以明自心。無以明自心。則不能知正道。故經云。言
        <lb ed="X" n="0428c03"/>詞所說法。小智妄分別。不能了自心。云何知正道。又
        <lb ed="X" n="0428c04"/>曰。有見則為垢。此則未為見。遠離于諸見。如是乃見
        <lb ed="X" n="0428c05"/>佛。以此論之。邪正異途。正由見悟殊致故也。故清凉
        <lb ed="X" n="0428c06"/>以老莊計道法自然能生萬物。易謂太極生兩儀。一
        <lb ed="X" n="0428c07"/>陰一陽之謂道。以自然太極為因。一陰一陽為道。能
        <lb ed="X" n="0428c08"/>生萬物。則是邪因。計一為虗無。則是無因。甞試論之。
        <lb ed="X" n="0428c09"/>夫三界唯心。萬緣一致。心生故法生。心滅故法滅。推
        <lb ed="X" n="0428c10"/>而廣之。彌綸萬有而非有。統而會之。究竟寂滅而非
        <lb ed="X" n="0428c11"/>無。非無亦非非無。非有亦非非有。四執既亡。百非斯
        <lb ed="X" n="0428c12"/>遣。自然因緣。皆為戲論。虗無真實。但是假名。至若謂
        <lb ed="X" n="0428c13"/>太極陰陽。能生萬物。常無常有。斯為眾妙之門。陰陽
        <lb ed="X" n="0428c14"/>不測。是謂無方之神。雖聖人示悟多端。然既異一心。
        <lb ed="X" n="0428c15"/>寧非四見。若虗無為道。道則是無。若自然太極陰陽
        <lb ed="X" n="0428c16"/>為道。道則是有。常無常有。則是亦無亦有。陰陽不測。
        <lb ed="X" n="0428c17"/>則是非有非無。先儒以妙萬物為神。則非物。物物則
        <lb ed="X" n="0428c18"/>亦是無。故西天諸大論師。皆以心外有法。為外道。萬
        <lb ed="X" n="0428c19"/>法惟心。為正宗。葢以心為宗。則諸見自亡。言雖或異。
        <lb ed="X" n="0428c20"/>未足以為異也。心外有法。則諸見競生。言雖或同。未
        <lb ed="X" n="0428c21"/>足以為同也。儒家聖人。非不知之。乃存而不論耳。西
        <lb ed="X" n="0428c22"/>天外道。皆大權菩薩。示化度人。橫生諸見。曲盡異端。
        <lb ed="X" n="0428c23"/>以明佛法。是謂正道。是謂聖人。順逆皆宗。非思議所
        <lb ed="X" n="0428c24"/>能知矣。故古人有言。緣昔真宗未至。孔子且以繫心。
        <lb ed="X" n="0429a01"/>今知理有所歸。不應猶執權教。然知權之為權。未必
        <lb ed="X" n="0429a02"/>知權也。知權之為實。斯知權矣。是亦周孔老莊。設教
        <lb ed="X" n="0429a03"/>立言本意。一大事因緣所成。始成終也。然則三教一
        <lb ed="X" n="0429a04"/>心。同途異轍。究竟道宗。本無言說。非維摩大士。孰能
        <lb ed="X" n="0429a05"/>知此。</p>
</div>
