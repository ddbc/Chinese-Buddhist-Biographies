<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0488c01huiJing">
    <head><lb ed="X" n="0488c01"/>　　　　<persName key="A003828">無明</persName>禪師傳</head>
    <p><anchor n="X.77.1524.0488c02"/><lb ed="X" n="0488c02"/><persName key="A003828">慧經</persName>。號<persName key="A003828">無明</persName>。撫州<placeName key="PL000000019933">崇仁</placeName>裴氏子。形儀蒼古。天性澹然。
        <lb ed="X" n="0488c03"/>無所好。<date key="j22893772289742" when-iso="1556">九歲</date>入鄉校。忽然若無意於人間世者。<date key="j22922992292664" when-iso="1564">十七</date>
        <lb ed="X" n="0488c04"/>遂棄筆硯。慨然有求道志。偶入居士舍。見案頭金剛
        <lb ed="X" n="0488c05"/>經。閱之輒終卷。忻然若獲故物。繇是斷葷酒。決定出
        <lb ed="X" n="0488c06"/>家。依<persName key="A004681">廩山忠</persName>禪師。執侍三年。凡聞所教。不違<persName key="unknown">如愚</persName>。因
        <lb ed="X" n="0488c07"/>閱傳燈。見僧問興善如何是道善曰大好山。師罔措。
        <lb ed="X" n="0488c08"/>疑情頓發。後於<placeName key="PL000000036087">峨眉</placeName>住靜。因推石而悟。始落髮受具。
        <lb ed="X" n="0488c09"/>住山二十四年。時邑之<placeName key="unknown">寶方</placeName>。宋<persName key="unknown">寶禪師</persName>故剎也。師居
        <lb ed="X" n="0488c10"/>之。實<date from-iso="1594-02-20" to-iso="1595-02-08" key="j23033072303660">萬曆甲午歲</date>。師年四十有七矣。有僧問師曰。長
        <lb ed="X" n="0488c11"/>老住此。曾見何人。師曰。從未行脚。僧師。豈以一隅而
        <lb ed="X" n="0488c12"/>小天下乎。師善其言。遂棄寺而參方。足跡遍南北。<persName key="A000944">紫<lb ed="X" n="0488c13"/>柏尊者</persName>。深器重之。一時法門大老。相與酧酢。無不推
        <lb ed="X" n="0488c14"/>譽。最後見<persName key="A004676">五臺瑞峰</persName>和尚。契證底蘊。開法於<placeName key="unknown">壽昌</placeName>。衲
        <lb ed="X" n="0488c15"/>子麏至。<placeName key="unknown">壽昌</placeName>。實<persName key="A009712">西竺來</persName>公所創。師與<persName key="A009712">來</persName>。同鄉同姓。人
        <lb ed="X" n="0488c16"/>以師為來後身云。師之住<placeName key="unknown">壽昌</placeName>也。不扳外援。不發化
        <lb ed="X" n="0488c17"/>主。安道信緣。年迨七十。尚混勞侶。率眾開田。必先出
        <lb ed="X" n="0488c18"/>後歸。四十年如一日。歲入可供三百眾。故生平。佛法
        <lb ed="X" n="0488c19"/>未離钁頭邊也。雖邊幅不修。而形儀端肅。嚴霜煦日。
        <lb ed="X" n="0488c20"/>不怒而威。未甞輕意許可一人。故海內高其風。並無
        <lb ed="X" n="0488c21"/>一言的據借為口實者。其慎密如此。<date from-iso="1617-12-28" to-iso="1618-01-25" key="j23120192312047">丁巳臘月</date>。師自
        <lb ed="X" n="0488c22"/>田中歸。語眾曰。吾自此不復砌石矣。手書遍辭。遠近
        <lb ed="X" n="0488c23"/>道侶。勉以叩己真參。至<date when-iso="1618-02-11" key="j23120642312064">次年正月十有七日</date>。端坐而
        <lb ed="X" n="0488c24"/>逝。茶毗。心與頂骨牙齒不壞。於本寺建塔藏之。師生
        <lb ed="X" n="0489a01"/>於<date from-iso="1548-02-20" to-iso="1549-02-07" key="j22865052286858">嘉靖戊申</date>。世壽七十一。僧臘五十有奇。<persName key="A001681">憨山清</persName>謂。
        <lb ed="X" n="0489a02"/>師峻節孤風。誠足以起末俗。至其精進忍力。當求之
        <lb ed="X" n="0489a03"/>於古人。雖影不出山。而聲光遠及。豈非尸居而龍現。
        <lb ed="X" n="0489a04"/>淵嘿而雷聲者耶。</p>
</div>
