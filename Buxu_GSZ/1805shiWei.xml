<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0479b20shiWei">
    <head><lb ed="X" n="0479b20"/>　　　　萬峰蔚禪師傳</head>
    <p><anchor n="X.77.1524.0479b21"/><lb ed="X" n="0479b21"/>時蔚。字萬峰。溫州樂清金氏子。生而室有光。母懼欲
        <lb ed="X" n="0479b22"/>弗舉。其姑保而育之。襁抱中。見僧輙微笑。作合掌態。
        <lb ed="X" n="0479b23"/>年十一讀法華有省。入杭受具戒。謁止巖禪老於虎
        <lb ed="X" n="0479b24"/>跑俾參南泉三不是。迷悶無所入。抵明州達蓬山。卓
        <lb ed="X" n="0479c01"/>菴。佛跡古址。力究至忘寢食。一日聞寺主宗律師。舉
        <lb ed="X" n="0479c02"/>溈山踢倒淨瓶話。忽大悟。偈曰。顛顛倒倒老南泉。累
        <lb ed="X" n="0479c03"/>我功夫却半年。當下若能親薦得。如何不進劈胸拳。
        <lb ed="X" n="0479c04"/>走虎跑呈悟。復之華頂。謁無見求決擇。見。深肯之。囑
        <lb ed="X" n="0479c05"/>曰。爾年小且居山去。蔚仍還達蓬。單丁十歷寒暑。時
        <lb ed="X" n="0479c06"/>千巖長禪師。住伏龍山。道望昭著。蔚提包謁之。相見
        <lb ed="X" n="0479c07"/>如舊識。慧辯風馳。如天馬行空。不可控馭。巖亦極盡
        <lb ed="X" n="0479c08"/>鉗槌之妙。知其已徹。顧謂昭首座曰。蔚山主。頗有衲
        <lb ed="X" n="0479c09"/>僧氣象。煩請歸堂。尋為第一座。一日巖陞堂。舉無風
        <lb ed="X" n="0479c10"/>荷葉動。一定有魚行。語未畢。蔚出眾。震聲一喝。拂袖
        <lb ed="X" n="0479c11"/>便行。巖示以偈。有一喝西江水逆流之句。既而別巖。
        <lb ed="X" n="0479c12"/>住靜嵩山。又一紀。巖前後為手書招之者三。所以愛
        <lb ed="X" n="0479c13"/>重期待者甚厚。比至。使分座說法。遂付以法衣。囑云。
        <lb ed="X" n="0479c14"/>汝緣在浙西。可往化導。吾道有寄矣。蔚奉命入吳。凡
        <lb ed="X" n="0479c15"/>三築精藍。卒之玄墓鄧蔚山中。斬蒙羃結菴居之。久
        <lb ed="X" n="0479c16"/>之。四眾歸向。乃搆為大伽藍。額曰聖恩。奔赴者日甚。
        <lb ed="X" n="0479c17"/>一日至不能容。蔚隨機演說。俾人人滿意。故人益慕
        <lb ed="X" n="0479c18"/>而信之。於洪武十四年正月二十九日。坐化。閱世七
        <lb ed="X" n="0479c19"/>十有九。僧臘六十。停龕十三日。肢體溫軟香潔。如平
        <lb ed="X" n="0479c20"/>時。門人奉全身。瘞於菴之西崗。師貌古神清。髭鬚疎
        <lb ed="X" n="0479c21"/>朗。寡緣飾。千巖稱其純粹質樸。有古人風。談道三十
        <lb ed="X" n="0479c22"/>餘年。吳人無少長。咸知敬慕。有繪像而事之者。平生
        <lb ed="X" n="0479c23"/>未甞讀書。惟以深悟自得。其形諸語默者。俱能刊落
        <lb ed="X" n="0479c24"/>浮華。而一踐乎其寔。門人請留法語。蔚曰。從上佛祖。
        <lb ed="X" n="0480a01"/>諸所言說。句句朝宗。言言見諦。略不肯聽從。況吾言
        <lb ed="X" n="0480a02"/>乎。悉付火燼。門人。竊而錄其少許以傳。蔚未化前數
        <lb ed="X" n="0480a03"/>日。大眾普集。或以得法承嗣為問。示偈曰。慈悲無念。
        <lb ed="X" n="0480a04"/>華開果熟。因地分明。慧寶致囑。葢記無念學。翠峰華。
        <lb ed="X" n="0480a05"/>榮果林。寶藏持四公也。於中。學公顯受衣法。後出世。
        <lb ed="X" n="0480a06"/>開導之盛。無媿于蔚。況受知　太祖高皇帝。龍章寵
        <lb ed="X" n="0480a07"/>錫。雲漢昭回。法脉淵源不絕。蔚所付得人矣。</p>
</div>
