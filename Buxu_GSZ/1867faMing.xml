<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0502a19faMing">
    <head><lb ed="X" n="0502a19"/>　　　　<persName key="A021525">黑漆光菩薩</persName>傳</head>
    <p><anchor n="X.77.1524.0502a20"/><lb ed="X" n="0502a20"/><persName key="A021525">法明</persName>。莫詳族氏。示蹟於萊州。即墨縣之<placeName key="unknown">荊溝村</placeName>。以試
        <lb ed="X" n="0502a21"/>經。得度於郡之<placeName key="CN0330110T16AA">崇福寺</placeName><!-- (http://www.ihp.sinica.edu.tw/~twsung/song/93/33.pdf，2011.07.11) -->。師以讀誦為行。於讀誦中。惟
        <lb ed="X" n="0502a22"/>精法華。心念口演。無非是也。時人稱之。為<persName key="A021525">明法華</persName>。所
        <lb ed="X" n="0502a23"/>至利生拔苦。無不獲濟。人仰之。如珠王藥樹焉。每游
        <lb ed="X" n="0502a24"/>州邑聚落間。遇孕婦垂產。危難莫測之際。師入其家。
        <lb ed="X" n="0502b01"/>為講藥草喻品。或安樂行品。即獲無恙舉之。如掇於
        <lb ed="X" n="0502b02"/>無子之家。講普門品。或普賢勸發品。所求即遂。且具
        <lb ed="X" n="0502b03"/>德慧之相。又有木客木筏。為風濤所敗。奔命求援於
        <lb ed="X" n="0502b04"/>師。師示以<persName key="A002803">觀世音</persName>號。俾其至誠急誦。遂獲安流而達
        <lb ed="X" n="0502b05"/>其所。如此非一。人心所向。莫不應之如影響。奉之如
        <lb ed="X" n="0502b06"/>神明。後值歲大旱。禱籲不應。民憂惶無措矣。師命眾
        <lb ed="X" n="0502b07"/>聚柴為棚。曰。為諸君捐身以致雨。眾跪拜哀號。師即
        <lb ed="X" n="0502b08"/>登棚。火從頂出。歘然而熾。彈指頃雨至大霔。三日而
        <lb ed="X" n="0502b09"/>止。焰在雨中。亦不息滅。如日之數。既霽觀之。見師真
        <lb ed="X" n="0502b10"/>身危坐灰燼中。曾無少損。黑而有光。奇矣。有司以聞
        <lb ed="X" n="0502b11"/>於朝。賜號<persName key="A021525">黑漆光菩薩</persName>。仍詔漆其身。迎歸京師。<placeName key="CN0330106T24AA">大慈<lb ed="X" n="0502b12"/>寺</placeName>以永瞻奉云。有贊之者曰。開普濟門。應眾生器。一
        <lb ed="X" n="0502b13"/>月眾水。光無不被。覺天之雲。大地甘雨。等慈無緣。均
        <lb ed="X" n="0502b14"/>沾苦窳。樹精進幢。火寒冰熱。虗空贊揚。萬象聽說。</p>
</div>
