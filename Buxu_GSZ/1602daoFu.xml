<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0397b05daoFu">
    <head><lb ed="X" n="0397b05"/>　　　　鳳頭祖師傳</head>
    <p><anchor n="X.77.1524.0397b06"/><lb ed="X" n="0397b06"/>道孚。字信庵。江浦劉氏子。善習表於兒戲。利根發于
        <lb ed="X" n="0397b07"/>童心。七歲入學堂。先生授以書。不肯讀。讀又不肯竟。
        <lb ed="X" n="0397b08"/>曰。此書非我所喜。先生亦非我師。乃依靈谷慶叟。為
        <lb ed="X" n="0397b09"/>弟子。落髮衣緇。昕夕禮觀音。發聰智。通唯識涅槃諸
        <lb ed="X" n="0397b10"/>大乘經論。羣言所涉。一覧無遺。精旨妙義。囊括而川
        <lb ed="X" n="0397b11"/>注。滔滔然莫能窺其涯涘。復禮天童觀翁。時觀公道
        <lb ed="X" n="0397b12"/>望高天下。　宣廟在潛。每承顧問。宣德歲丙午。召至
        <lb ed="X" n="0397b13"/>京師。館於慶壽丈室。師執侍惟謹。　上嘉之。賜西服
        <lb ed="X" n="0397b14"/>茜衣。師牢讓不服。尋游江浙。受滿分戒。入五臺。覩聖
        <lb ed="X" n="0397b15"/>相攝身光中。奇幻百出。轉念之頃。倐忽不見。歎曰。古
        <lb ed="X" n="0397b16"/>人所云。一翳在眼。空華亂墜。因自號知幻子。　英廟
        <lb ed="X" n="0397b17"/>聞師名。召見大悅。呼為鳳頭和尚。葢以師頭前銳起
        <lb ed="X" n="0397b18"/>也。尋授僧錄講經。未幾告退。結茆于山中。扁曰松樾。
        <lb ed="X" n="0397b19"/>屏息諸緣。不妄交接。唯苦心真寔之士。得以相依。餐
        <lb ed="X" n="0397b20"/>服遐異。悠然自適。若將終身焉。先是。司禮阮公簡。得
        <lb ed="X" n="0397b21"/>京西馬鞍山廢寺。欲興之。思得大知識主宗風。與議。
        <lb ed="X" n="0397b22"/>非師不可。修詞致懇。至于再四。不許。後掘地獲斷碑。
        <lb ed="X" n="0397b23"/>阮持碑。泣請曰。碑雖不完。猶可讀。惟師寓目焉。師讀
        <lb ed="X" n="0397b24"/>之。始知此寺乃遼普賢大師所建。四眾受戒之所。師
        <lb ed="X" n="0397c01"/>喟然曰。釋迦如來。三千餘年遺教。幾乎泯絕。吾為佛
        <lb ed="X" n="0397c02"/>弟子。詎忍視其廢而不興耶。乃幡然而起。於是鏟荒
        <lb ed="X" n="0397c03"/>夷險。鬱起層搆。散己貲以鳩工。擇幹僧以董役。匠成
        <lb ed="X" n="0397c04"/>于心。受規於手。日不笠而雨不屐。趨風望景者。翼如
        <lb ed="X" n="0397c05"/>而至。百年癈剎。復興於頃刻。廊廡龍象。煥然一新。始
        <lb ed="X" n="0397c06"/>末具載大學士楊公士奇所譔碑記。黔寧昭靖王。復
        <lb ed="X" n="0397c07"/>以宣武門府第。施為梵剎。　賜額承恩。為師往來憩
        <lb ed="X" n="0397c08"/>息之處。師善書。筆法遒徤。甞於文華殿。大書扁額。
        <lb ed="X" n="0397c09"/>　上俛案視之。稱善。贈之詩。有高僧書法勝中書之句。
        <lb ed="X" n="0397c10"/>又甞施食於內庭。開法于秘殿。　上皆親御視聞。無
        <lb ed="X" n="0397c11"/>不擊節歎賞。當是時。耆舊凋喪。獨師法聞四方。學子
        <lb ed="X" n="0397c12"/>趨參。唯恐或後。僧中之傑出者。一人而已。以是奇德
        <lb ed="X" n="0397c13"/>妙行。足以駕苦海之慈航。躋迷途于覺岸也。景泰丙
        <lb ed="X" n="0397c14"/>子夏六月十日。集眾升堂。說偈曰。昔本不生。今亦不
        <lb ed="X" n="0397c15"/>滅。雲散長空。碧天皓月。遂端坐而逝。計聞。　上震悼。
        <lb ed="X" n="0397c16"/>遣宮諭祭命。公矦以下。咸從弔臨。茶毗獲舍利。建塔
        <lb ed="X" n="0397c17"/>于寺之南原。世壽五十有五。僧臘四十有九。年度弟
        <lb ed="X" n="0397c18"/>子數萬。得戒四眾百億。門弟子千餘輩。皆縛禪秉律。
        <lb ed="X" n="0397c19"/>闡化一方。著述。有定制戒本戒牒。并偈頌詩章若干
        <lb ed="X" n="0397c20"/>卷。傳于叢林。胡忠安公熒。稱師學之博。行之修。功之
        <lb ed="X" n="0397c21"/>盛。能光大法門云。</p>
</div>
