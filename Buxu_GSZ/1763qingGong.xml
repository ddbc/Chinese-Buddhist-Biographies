<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0461c20qingGong">
    <head><lb ed="X" n="0461c20"/>　　　　<persName key="A007799">石屋珙</persName>禪師傳</head>
    <p><anchor n="X.77.1524.0461c21"/><lb ed="X" n="0461c21"/><persName key="A007799">清珙</persName>。字<persName key="A007799">石屋</persName>。蘇州<placeName key="PL000000010154">常熟</placeName>人。俗姓溫。母劉氏。生之夕有
        <lb ed="X" n="0461c22"/>異光。及長依<placeName key="PL000000010225">崇福</placeName><persName key="unknown">永惟</persName>出家。<date key="j21925892192953" when-iso="1291">二十</date>祝髮。越三年受具。
        <lb ed="X" n="0461c23"/>走<placeName key="PL000000012081">天目</placeName>見<persName key="A004700">高峰</persName>和尚。<persName key="A004700">峰</persName>問。汝為何來師曰。欲求大法。
        <lb ed="X" n="0461c24"/><persName key="A004700">峯</persName>曰。大法豈易求邪。須然指香可也。師曰。某今日親
        <lb ed="X" n="0462a01"/>見和尚。<persName key="A004700">峰</persName>嘿器之。授以萬法歸一之語。三年罔所得。
        <lb ed="X" n="0462a02"/>辭他行。<persName key="A004700">峰</persName>曰。<placeName key="PL000000012515">溫</placeName>有<persName key="unknown">瞎驢</persName>。<placeName key="PL000000010507">淮</placeName>有<persName key="unknown">及庵</persName>。宜往見之。乃見<persName key="unknown">及<lb ed="X" n="0462a03"/>庵</persName>。庵問何來。曰。天目。曰。有何指示。師曰。萬法歸一。庵
        <lb ed="X" n="0462a04"/>曰。汝作麼生會。師無語。庵曰。此是死句。什麼害熱病
        <lb ed="X" n="0462a05"/>底教。汝與麼。師拜求指示。庵曰。有佛處不得住。無佛
        <lb ed="X" n="0462a06"/>處急走過。意旨如何。師答不契。庵曰。這箇亦是死句。
        <lb ed="X" n="0462a07"/>師不覺汗下。後入室。庵。再理前語詰之。師答。上馬見
        <lb ed="X" n="0462a08"/>路。庵呵曰。在此六年。猶作這箇見解。師發憤去。途中
        <lb ed="X" n="0462a09"/>忽舉首見風亭。豁然有省。回語庵曰。有佛處不得住
        <lb ed="X" n="0462a10"/>也。是死句。無佛處急走過也。是死句。某今日會得活
        <lb ed="X" n="0462a11"/>句了也。庵曰。汝作麼生會。師曰。清明時節雨初晴。黃
        <lb ed="X" n="0462a12"/>鶯枝上分明語。庵頷之。久乃辭去。庵送之門。囑曰。已
        <lb ed="X" n="0462a13"/>後與汝同龕。俄而庵遷<placeName key="unknown">湖</placeName>之道場。師再參。命典藏鑰。
        <lb ed="X" n="0462a14"/>庵常與眾言曰。此子。乃法海中透網金鱗也。一眾刮
        <lb ed="X" n="0462a15"/>目。後入<placeName key="unknown">霞霧山</placeName>卓庵。名曰<placeName key="unknown">天湖</placeName>。躬自薪蔬。吟咏自得。
        <lb ed="X" n="0462a16"/>有終焉之志。既而當湖<placeName key="unknown">福源</placeName>虗席致懇。師堅臥不起。
        <lb ed="X" n="0462a17"/>或讓之曰。夫沙門者。當以弘法為重任。閒居獨善。何
        <lb ed="X" n="0462a18"/>足言哉。遂幡然而行。龍象歸之。雲湧濤奔。唯恐或後。
        <lb ed="X" n="0462a19"/>未幾。復還<placeName key="unknown">天湖</placeName>。<date from-iso="1341-01-26" to-iso="1370-05-31" key="j22108762221593">至正間</date>。朝廷聞師名。降香幣以旌。<persName key="unknown">耆<lb ed="X" n="0462a20"/>德皇后</persName>。錫金磨衲衣。人以為榮。師澹如也。<date when-iso="1352-09-07" key="j22151182215118">至正壬辰<lb ed="X" n="0462a21"/>秋七月二十有一日</date>。示微疾。中夜與眾訣。其徒請問
        <lb ed="X" n="0462a22"/>後事。索筆書曰。青山不着臭尸骸。死了何須掘土埋。
        <lb ed="X" n="0462a23"/>顧我也無三昧火。光前絕後一堆柴。擲筆而逝。闍維
        <lb ed="X" n="0462a24"/>舍利五色。璨然無數。其徒收靈骨。合及庵舍利。塔于
        <lb ed="X" n="0462b01"/><placeName key="unknown">天湖</placeName>之原。示不忘同龕之語。世壽八十有一。僧臘五
        <lb ed="X" n="0462b02"/>十有四。弟子<persName key="unknown">愚太古</persName>者。<placeName key="PL000000048554">高麗國</placeName>人。師說偈印可。有金
        <lb ed="X" n="0462b03"/>鱗上直鈎之句。後歸。王尊之。以為國師。數道師德。王
        <lb ed="X" n="0462b04"/>甚渴仰。及師化。表達朝廷。詔諡<persName key="A007799">佛慈慧照禪師</persName>。移文
        <lb ed="X" n="0462b05"/><placeName key="PL000000011454">江浙</placeName>。請<placeName key="PL000000011683">淨慈</placeName><persName key="unknown">平山林</persName>公。入<placeName key="unknown">天湖</placeName>。取師舍利之半。館伴
        <lb ed="X" n="0462b06"/>歸國。建塔供養。師有上堂法語。山居偈頌。緝本盛行
        <lb ed="X" n="0462b07"/>于世。</p>
</div>
