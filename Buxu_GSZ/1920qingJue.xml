<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0519b22qingJue">
    <head><lb ed="X" n="0519b22"/>　　　　白雲孔清覺傳</head>
    <p><anchor n="X.77.1524.0519b23"/><lb ed="X" n="0519b23"/>清覺。號本然。洛京登封孔氏子。宣尼五十三世孫也。
        <lb ed="X" n="0519b24"/>父訢。舉進士。有隱德。母崔氏。師幼而頴悟。習儒業。熈
        <lb ed="X" n="0519c01"/>寧二年。閱法華經有省。求出家。父母許之。依汝州龍
        <lb ed="X" n="0519c02"/>門海慧大師剃染。海。會器之。囑其南詢。初參峨眉千
        <lb ed="X" n="0519c03"/>歲和尚。蒙指訣。抵舒州浮山。結菴於太守巖。宴坐二
        <lb ed="X" n="0519c04"/>十年。似有省發。元祐八年。至杭入靈隱寺。隨眾居止。
        <lb ed="X" n="0519c05"/>有汪羅二行人。求師心要。一言而中。千里響應。參叩
        <lb ed="X" n="0519c06"/>之士。風雨而至。寺主。以寺後白雲山菴。俾居之闡化。
        <lb ed="X" n="0519c07"/>覺自立宗旨。著證宗論。三教編。十地歌。皆依倣佛經
        <lb ed="X" n="0519c08"/>而設。人稱為白雲宗。大觀元年。卓菴湖州千金市。復
        <lb ed="X" n="0519c09"/>至烏程菁山。卓錫得泉。結菴而居。名曰出塵。徒眾復
        <lb ed="X" n="0519c10"/>邀歸正濟寺。正濟。覺舊講華嚴經處也。覺立說。專斥
        <lb ed="X" n="0519c11"/>禪宗。覺海愚禪師。力論其非。坐流恩州。宣和二年。弟
        <lb ed="X" n="0519c12"/>子政布等。陳狀被旨放還。次年八月。作偈投太守游
        <lb ed="X" n="0519c13"/>公請。以九月二十六日為別。至期而化。靈骨舍利。歸
        <lb ed="X" n="0519c14"/>葬餘杭之南山。</p><p>
        <lb ed="X" n="0519c15"/>　白雲之道不淳。譏議歸之宜矣。至詆與白蓮相混。
        <lb ed="X" n="0519c16"/>　特以無妻子為異。則亦太甚。然其持守精謹。於患
        <lb ed="X" n="0519c17"/>　難生死之際。脫然無礙。去常人亦遠。予故取其行。
        <lb ed="X" n="0519c18"/>　已而恨其為言也。</p>
</div>
