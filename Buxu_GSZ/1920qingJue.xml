<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0519b22qingJue">
    <head><lb ed="X" n="0519b22"/>　　　　<persName key="A001096">白雲孔清覺</persName>傳</head>
    <p><anchor n="X.77.1524.0519b23"/><lb ed="X" n="0519b23"/><persName key="A001096">清覺</persName>。號<persName key="A001096">本然</persName>。洛京<placeName key="PL000000023272">登封</placeName>孔氏子。<persName key="A002174">宣尼</persName>五十三世孫也。
        <lb ed="X" n="0519b24"/>父<persName key="unknown">訢</persName>。舉進士。有隱德。母<persName key="unknown">崔氏</persName>。師幼而頴悟。習儒業。<date from-iso="1069-02-01" to-iso="1070-02-19" key="j21115362111919">熈<lb ed="X" n="0519c01"/>寧二年</date>。閱法華經有省。求出家。父母許之。依汝州<placeName key="PL000000023647">龍<lb ed="X" n="0519c02"/>門</placeName><persName key="unknown">海慧大師</persName>剃染。海。會器之。囑其南詢。初參<placeName key="PL000000036087">峨眉</placeName><persName key="unknown">千<lb ed="X" n="0519c03"/>歲</persName>和尚。蒙指訣。抵舒州<placeName key="PL000000015436">浮山</placeName>。結菴於<placeName key="unknown">太守巖</placeName>。宴坐二
        <lb ed="X" n="0519c04"/>十年。似有省發。<date from-iso="1093-02-05" to-iso="1094-01-24" key="j21203062120659">元祐八年</date>。至杭入<placeName key="PL000000011596">靈隱寺</placeName>。隨眾居止。
        <lb ed="X" n="0519c05"/>有<persName key="unknown">汪羅二</persName>行人。求師心要。一言而中。千里響應。參叩
        <lb ed="X" n="0519c06"/>之士。風雨而至。寺主。以寺後<placeName key="unknown">白雲山菴</placeName>。俾居之闡化。
        <lb ed="X" n="0519c07"/><persName key="A001096">覺</persName>自立宗旨。著證宗論。三教編。十地歌。皆依倣佛經
        <lb ed="X" n="0519c08"/>而設。人稱為白雲宗。<date from-iso="1107-02-02" to-iso="1108-02-20" key="j21254152125798">大觀元年</date>。卓菴湖州<placeName key="unknown">千金市</placeName>。復
        <lb ed="X" n="0519c09"/>至烏程<placeName key="PL000000012963">菁山</placeName>。卓錫得泉。結菴而居。名曰<placeName key="unknown">出塵</placeName>。徒眾復
        <lb ed="X" n="0519c10"/>邀歸<placeName key="unknown">正濟寺</placeName>。<placeName key="unknown">正濟</placeName>。<persName key="A001096">覺</persName>舊講華嚴經處也。<persName key="A001096">覺</persName>立說。專斥
        <lb ed="X" n="0519c11"/>禪宗。<persName key="unknown">覺海愚禪師</persName>。力論其非。坐流<placeName key="PL000000002051">恩州</placeName>。<date from-iso="1120-02-08" to-iso="1121-01-27" key="j21301692130523">宣和二年</date>。弟
        <lb ed="X" n="0519c12"/>子<persName key="unknown">政布</persName>等。陳狀被旨放還。<date from-iso="1121-09-21" to-iso="1121-10-19" key="j21307602130788">次年八月</date>。作偈投太守<persName key="unknown">游<lb ed="X" n="0519c13"/>公</persName>請。以<date when-iso="1121-11-14" key="j21308142130814">九月二十六日</date>為別。至期而化。靈骨舍利。歸
        <lb ed="X" n="0519c14"/>葬餘杭之<placeName key="PL000000011589">南山</placeName>。</p><p>
            <lb ed="X" n="0519c15"/>　<persName key="A001096">白雲</persName>之道不淳。譏議歸之宜矣。至詆與白蓮相混。
        <lb ed="X" n="0519c16"/>　特以無妻子為異。則亦太甚。然其持守精謹。於患
        <lb ed="X" n="0519c17"/>　難生死之際。脫然無礙。去常人亦遠。予故取其行。
        <lb ed="X" n="0519c18"/>　已而恨其為言也。</p>
</div>
