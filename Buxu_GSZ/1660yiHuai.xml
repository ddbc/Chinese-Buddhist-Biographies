<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0423a20yiHuai">
    <head><lb ed="X" n="0423a20"/>　　　　天衣懷禪師傳</head>
    <p><anchor n="X.77.1524.0423a21"/><lb ed="X" n="0423a21"/>義懷。溫州樂清陳氏子。世以漁為業。母夢星隕屋除。
        <lb ed="X" n="0423a22"/>其光照戶。而娠。及生尤多吉祥。兒稚父命坐船尾串
        <lb ed="X" n="0423a23"/>魚。師不忍投魚江中。父怒笞詬。甘受之。長游京師。依
        <lb ed="X" n="0423a24"/>景德寺。試經得度。師清癯。行步遲緩。眾中望見。如[鴳-女+隹]
        <lb ed="X" n="0423b01"/>在雞羣。言法華遇師市中。拊師背曰。臨濟德山去。初
        <lb ed="X" n="0423b02"/>謁金鑾善。次謁葉縣省。皆不契。謁明覺於翠峯。師當
        <lb ed="X" n="0423b03"/>營炊。因汲[澗-日+月]折擔悟旨。覺印可之。辭去久無耗。有僧
        <lb ed="X" n="0423b04"/>自淮上來曰。懷出世銕佛矣。峯使誦提唱之語曰。譬
        <lb ed="X" n="0423b05"/>如雁過長空。影沉寒水。雁無遺踪之意。水無留影之
        <lb ed="X" n="0423b06"/>心。覺激賞。以為類己。先使慰撫之。乃敢通門人之禮。
        <lb ed="X" n="0423b07"/>諸方服其精識。自銕佛至天衣。凡五遷法席。所至必
        <lb ed="X" n="0423b08"/>幻出樓觀說法。縱橫馳騁。人難遘仰。廬山舜老夫。疑
        <lb ed="X" n="0423b09"/>之。後聞其語歎云。真善知識也。晚以疾居池州杉山
        <lb ed="X" n="0423b10"/>菴。弟子智才。住杭之佛日山。仰歸養侍劑藥。才如姑
        <lb ed="X" n="0423b11"/>蘇未還。師促歸至門。師已別眾。才問。卵塔已成。如何
        <lb ed="X" n="0423b12"/>是畢竟事。師舉拳示之。遂就寢推枕而寂。閱世七十
        <lb ed="X" n="0423b13"/>二。坐夏四十六。塔全身佛日山。崇寧中。賜諡振宗禪
        <lb ed="X" n="0423b14"/>師。</p>
</div>
