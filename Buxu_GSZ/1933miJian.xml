<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0523c12miJian">
    <head><lb ed="X" n="0523c12"/>　　　　鼓山堅．凝二師傳</head>
    <p><anchor n="X.77.1524.0523c13"/><lb ed="X" n="0523c13"/>彌堅。號石室。閩清陳氏子。根性敏利。歷諸藂席。最後
        <lb ed="X" n="0523c14"/>見孤峰秀公。函蓋相合。遂傳東山之衣。
        <lb ed="X" n="0523c15"/>正凝。舒州太湖李氏。與堅同門。並得秀公之道。法林
        <lb ed="X" n="0523c16"/>倚以為重。凝儀相豐腴。所至人聚觀之。檀委山積。嘉
        <lb ed="X" n="0523c17"/>熙初。入閩。閩帥請住鼓嶠。風猷弘振。四眾欽慕。若現
        <lb ed="X" n="0523c18"/>在如來。信施以巨萬計。悉充甞住。三十餘年。布衣紙
        <lb ed="X" n="0523c19"/>衾。終其身不一染。捐於世好。則其所存。槩可知矣。咸
        <lb ed="X" n="0523c20"/>淳中示寂。闍維。數珠不壞。齒牙中舍利如砌。堅則繼
        <lb ed="X" n="0523c21"/>凝住持。而清氣逼人。雖福緣少遜於凝。而慧門開受
        <lb ed="X" n="0523c22"/>則過之。日衣東山之衣說法。法音遐被。置衣處。甞有
        <lb ed="X" n="0523c23"/>光。夜白如晝。有二偷兒入室盜之。為神所縛臥地。視
        <lb ed="X" n="0523c24"/>不得起。堅為懺謝。始甦而去。德祐中。朝廷欲南遷。被
        <lb ed="X" n="0524a01"/>旨增廣城堞。請堅為東門提督。乃忻然奔命曰。何往
        <lb ed="X" n="0524a02"/>而非佛事耶。手版築六十丈。次年告成。遂示寂焉。囑
        <lb ed="X" n="0524a03"/>留衣鎮山門。未幾。二王奔。廣軍次山麓。人情洶洶。咸
        <lb ed="X" n="0524a04"/>思劫奪。衣時現異。寺賴以全。噫。傅持法人。如來所遣。
        <lb ed="X" n="0524a05"/>行如來事。願力弘固。寓之而然。即一色一香。皆能通
        <lb ed="X" n="0524a06"/>靈顯妙。況金襴乎。入元。衣尚無恙。至正間。忽失所在。</p>
</div>
