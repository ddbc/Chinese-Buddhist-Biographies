<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0527c18puQia">
    <head><lb ed="X" n="0527c18"/>　　　　南洲溥洽法師傳</head>
    <p><anchor n="X.77.1524.0527c19"/><lb ed="X" n="0527c19"/>師。諱溥洽。字南洲。晚號迂叟。又稱一雨翁。姓陸氏。宋
        <lb ed="X" n="0527c20"/>寶章閣待制游之後。世居會稽之山陰。祖某。為饒州
        <lb ed="X" n="0527c21"/>餘干縣尹。父仁。甫因家焉。母周氏。師生於至正丙戌。
        <lb ed="X" n="0527c22"/>自幼闓爽頴異。父教之詩書。悟解日益進。未齔。已志
        <lb ed="X" n="0527c23"/>慕出世法。有老長戲之曰。仙人本是山人作。師應聲
        <lb ed="X" n="0527c24"/>對曰。鳳鳥終非凡鳥。為眾驚異之。每入招提瞻佛像。
        <lb ed="X" n="0528a01"/>輒敬禮膜拜。父母知不可遏。命於郡之普濟寺。禮雪
        <lb ed="X" n="0528a02"/>庭祥公為師。受具上天竺。謁東明日公。一見器重之。
        <lb ed="X" n="0528a03"/>命典賓客。其儀矩從容秩然。藂林老宿多推服。以為
        <lb ed="X" n="0528a04"/>難能。而博究教典。雖寒暑夙夜不懈。已而從具菴玘
        <lb ed="X" n="0528a05"/>公於普福。講求旨要。凡諸經籍。精粗小大之義。靡不
        <lb ed="X" n="0528a06"/>貫串。而旁通儒書。間以餘力為詩文。多有造詣。玘公
        <lb ed="X" n="0528a07"/>命首懺事行三昧法。自是進於止觀明靜之道。　洪
        <lb ed="X" n="0528a08"/>武辛亥。出世住孤山瑪瑙講寺。又住蘇州北禪。學徒
        <lb ed="X" n="0528a09"/>雲集。師為開演五時八教。如來一代施化之儀。無智
        <lb ed="X" n="0528a10"/>愚高下。人人滿所欲而退。一時宗門耆碩。如九臯聲
        <lb ed="X" n="0528a11"/>公。啟宗佑公。咸共嗟賞。謂吳中法席第一。又六年。至
        <lb ed="X" n="0528a12"/>杭之下天竺。乃循慈雲故事。建金光明護國。期懺七
        <lb ed="X" n="0528a13"/>晝夜。為眾講貫無虗日。　太宗皇帝。聞其賢。召為僧
        <lb ed="X" n="0528a14"/>錄司右講經。　玉音褒諭。有通東魯書博西來意之
        <lb ed="X" n="0528a15"/>語。居長干西丈室三年。時夢觀主天禧。其徒由高者。
        <lb ed="X" n="0528a16"/>夜夢詣師室及門。有二神人。兜鍪金甲。衛護甚嚴。叱
        <lb ed="X" n="0528a17"/>止高曰。寺主在是。既覺。詣師告所夢。且曰。公其代吾
        <lb ed="X" n="0528a18"/>師乎。踰月夢觀卒。有旨。命師主天禧。又三年。陞左善
        <lb ed="X" n="0528a19"/>世。　太宗皇帝。舉靖難。師道衍公。有輔翼居守功。及
        <lb ed="X" n="0528a20"/>即位　召衍。至自北京。　命主教事。師以左善世遜
        <lb ed="X" n="0528a21"/>衍。而己居右。　上嘉從之。永樂四年　詔修天禧寺
        <lb ed="X" n="0528a22"/>浮圖。落成之日。　車駕臨幸。　命師慶讚。祥光燁煜。
        <lb ed="X" n="0528a23"/>萬眾聚觀。天顏愉懌。時有任覺義者。忌師之寵。搆詞
        <lb ed="X" n="0528a24"/>間之。左遷右覺義。疏斥。師不辯。自處裕如。既而　上
        <lb ed="X" n="0528b01"/>察其心。復右善世。　仁宗皇帝臨御。以老宿數被
        <lb ed="X" n="0528b02"/>　召問。禮遇特厚。　命居慶壽寺松陰精舍。以自佚。而
        <lb ed="X" n="0528b03"/>　上御便殿。　召師入見。慰勞甚至。遂奏乞還南京
        <lb ed="X" n="0528b04"/>大報恩寺以終老。從之。　賜佛像經鈔若干緡。給驛
        <lb ed="X" n="0528b05"/>舟。　命中官護逃。既至。明年為宣德元年。七月二十
        <lb ed="X" n="0528b06"/>八日。微疾。呼寺之住持惟寔。付後事留偈。訣別其徒
        <lb ed="X" n="0528b07"/>云。清淨自在住。遂化。春秋八十有一。僧臘六十有九。
        <lb ed="X" n="0528b08"/>塔全身於鳳嶺。送者萬餘人。訃聞。　上遣行人王麟
        <lb ed="X" n="0528b09"/>蒞祭焉。師歷事列聖。一以至誠。而言動必祇禮度。處
        <lb ed="X" n="0528b10"/>物和。馭眾寬。解逅逢掖士。喜商論文事。三四十年間。
        <lb ed="X" n="0528b11"/>鉅緇老衲。有文聲者。惟師與衍公耳。師所著。有金剛
        <lb ed="X" n="0528b12"/>注解附錄二卷。應制及與名人唱和詩若干卷。　國
        <lb ed="X" n="0528b13"/>家建法會。一切科儀文字。皆師所定。以貽範於後。所
        <lb ed="X" n="0528b14"/>度弟子。慈霔圓悟大霑等若干人。得法弟子。圓瀞鴻
        <lb ed="X" n="0528b15"/>義惠朗等若干人。宣德元年秋。示寂於南京。弟子奉
        <lb ed="X" n="0528b16"/>龕建塔於長干西南鳳嶺之陽。復於塔前搆精廬以
        <lb ed="X" n="0528b17"/>居。工部右侍郎廬陵周忱。為之記曰。公戒行之精。才
        <lb ed="X" n="0528b18"/>望之高。既已詳見少傅楊公塔銘矣。今之記似可略
        <lb ed="X" n="0528b19"/>也。然予於茲寺之建。獨有感焉。昔者孔子沒。弟子皆
        <lb ed="X" n="0528b20"/>冢於墓。服心喪之禮三年。喪畢治任將歸。入揖於子
        <lb ed="X" n="0528b21"/>貢。相嚮而哭皆失聲。子貢反廬於墓上。又三年而後
        <lb ed="X" n="0528b22"/>去。蓋師之與弟子。所以傳其道授其業。有父子之恩
        <lb ed="X" n="0528b23"/>焉。後世此道不明。當其師之生存反其道。背之而去
        <lb ed="X" n="0528b24"/>者有矣。能服乎心喪之禮者。幾何人哉。心喪之禮。且
        <lb ed="X" n="0528c01"/>不能服。況望其廬墓至於三年六年之久者乎。予聞。
        <lb ed="X" n="0528c02"/>洽公當永樂間。甞為同列所間。　太宗皇帝。欲試其
        <lb ed="X" n="0528c03"/>戒行。繫之於錦衣獄。一時門弟子。多雲鳥散去。獨霔
        <lb ed="X" n="0528c04"/>公焦心苦骨。從其師於患難。服薪水之勞。未甞一日
        <lb ed="X" n="0528c05"/>去左右。卒使其獲全行業。蒙被　國恩。大昌其教於
        <lb ed="X" n="0528c06"/>晚節。觀其盡心所事。不以死生窮達。而有所改易。此
        <lb ed="X" n="0528c07"/>葢士大夫之所難能。而霔公能之。予於是重有感也。
        <lb ed="X" n="0528c08"/>是用書以為記。使後之觀於此者。或因霔公而有所
        <lb ed="X" n="0528c09"/>激勸焉。</p><p>
        <lb ed="X" n="0528c10"/>　(有言。靖難兵起。師為建文君。設藥師燈懺詛　長陵。金川門開。又為建文君削髮。　長陵即位。微聞其事。
        <lb ed="X" n="0528c11"/>　囚師十餘年。榮國公疾革。　長陵遣人問所欲言。言願釋漙洽。　長陵從之釋其獄。時白髮長數寸覆額
        <lb ed="X" n="0528c12"/>　矣)。</p>
</div>
