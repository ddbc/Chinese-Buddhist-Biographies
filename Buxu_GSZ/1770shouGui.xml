<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0464c12shouGui">
    <head><lb ed="X" n="0464c12"/>　　　　無用貴師傳</head>
    <p><anchor n="X.77.1524.0464c13"/><lb ed="X" n="0464c13"/>守貴。字無用。別號水庵。婺之甄氏子。其家業於耕樵。
        <lb ed="X" n="0464c14"/>每使之行饁田間。師志弗樂。乃同鄉童子。從師學詩
        <lb ed="X" n="0464c15"/>書。年十八。入里之康侯山。為僧所事叢脞。師又弗樂。
        <lb ed="X" n="0464c16"/>棄之往浙水西。日以問道為事。適千巖長公。縛禪于
        <lb ed="X" n="0464c17"/>龍華。往拜之。授以向上一機。冥參默究。恍若有所契。
        <lb ed="X" n="0464c18"/>龍華與天龍院鄰。天龍沙門平大道。務起廢。之挽千
        <lb ed="X" n="0464c19"/>巖主之。及千巖走烏傷。復與之俱。山有廢剎。曰聖壽。
        <lb ed="X" n="0464c20"/>千巖新之。命師領其徒。至正丙戌。還天龍。復往參中
        <lb ed="X" n="0464c21"/>峰本公。斷崖義公。梁山寬公。其反覆叩答。不異見千
        <lb ed="X" n="0464c22"/>巖時。既而退居嘉興。建庵為逸老計。忽一夜。夢大道
        <lb ed="X" n="0464c23"/>來別曰。吾已棄人間世矣。師大驚。急拏舟往視之。大
        <lb ed="X" n="0464c24"/>道果告寂。因名所居庵。為應夢。師自是復主天龍。天
        <lb ed="X" n="0465a01"/>龍素無恒產。募齋民二千家。每臨食時。輙取一小甌。
        <lb ed="X" n="0465a02"/>聚之養四眾。凡大道未竟之業。師殫志畢慮。為造僧
        <lb ed="X" n="0465a03"/>室與演法堂。堂上為閣。以安吳越錢氏所造大悲尊
        <lb ed="X" n="0465a04"/>像。又買並寺之地。以為蔬畦。而寺制所有者。小大咸
        <lb ed="X" n="0465a05"/>飾。隱然如大伽藍矣。辛丑八月。作偈一首。副以高麗
        <lb ed="X" n="0465a06"/>淨瓶。寄別行省丞相達識公。明日沐浴。索筆書頌曰。
        <lb ed="X" n="0465a07"/>一蝸臭殻。內外穢惡。撒手便行。虗空振鐸。天龍一指
        <lb ed="X" n="0465a08"/>今猶昨。擲筆而化。世壽七十有二。丞相加歎。遣官為
        <lb ed="X" n="0465a09"/>具後事。奉全身塔於西岡。師平生不畜長物。寒暑唯
        <lb ed="X" n="0465a10"/>一布衣。戒行甚峻。常落一齒。左右櫝藏之。中生舍利。
        <lb ed="X" n="0465a11"/>五色燁然。日見增長云。</p>
</div>
