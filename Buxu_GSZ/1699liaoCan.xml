<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0438a06liaoCan">
    <head><lb ed="X" n="0438a06"/>　　　　了璨傳</head>
    <p><anchor n="X.77.1524.0438a07"/><lb ed="X" n="0438a07"/>了璨。泉南羅氏子。入蔣山懃公之室。得大知見。發無
        <lb ed="X" n="0438a08"/>碍辯。住漳州淨眾。遷太平興國。學士宗之。師持身律
        <lb ed="X" n="0438a09"/>己。人無間然。說法蹊徑。勁捷朗達。直躋上乘。作字吟
        <lb ed="X" n="0438a10"/>詩。皆得游戲三昧。而師未甞措意也。重九日。為眾上
        <lb ed="X" n="0438a11"/>堂云。重陽九日菊花新。一句明明亘古今。楊廣槖駞
        <lb ed="X" n="0438a12"/>無覔處。夜來足跡在松陰。大丞相李公。甞訪師于棲
        <lb ed="X" n="0438a13"/>雲。問道愜心。與結看經社。門人集師語成書。栟櫚居
        <lb ed="X" n="0438a14"/>士鄧肅。敘之曰。大平堂頭璨公。從蔣山何甞得兔角。
        <lb ed="X" n="0438a15"/>住太平。本自亡立錐。據師子座。作師子吼。未甞為人
        <lb ed="X" n="0438a16"/>世說毫[釐-未+牙]法。四方學者。皆腦門點地。拾其殘膏而襲
        <lb ed="X" n="0438a17"/>藏之。嘻此特其土苴耳。豈其真哉。雖然。土苴之外。何
        <lb ed="X" n="0438a18"/>者為真。一視而空頭。頭皆是有語亦可。無語亦可。雷
        <lb ed="X" n="0438a19"/>聲淵嘿。本自同時。門人弟子。若因此以有悟。則謦欬
        <lb ed="X" n="0438a20"/>動息。皆西來意。若守此以求師。則拈花微笑。已是剩
        <lb ed="X" n="0438a21"/>法。悟之者。天地一指。守之者。毫[釐-未+牙]千里。反以問師。了
        <lb ed="X" n="0438a22"/>無語焉。嗚呼。師豈止具眼看經而已耶。</p>
</div>
