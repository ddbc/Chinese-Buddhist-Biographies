<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0449c08jingMeng">
    <head><lb ed="X" n="0449c08"/>　　　　景蒙傳</head>
    <p><anchor n="X.77.1524.0449c09"/><lb ed="X" n="0449c09"/>景蒙。邵氏。溫之平陽人。族姓甚眾。多以儒顯。師英達
        <lb ed="X" n="0449c10"/>開爽。幼聞鐘梵則喜。年十三從惠安淨覺大師惟梵。
        <lb ed="X" n="0449c11"/>著僧伽黎。明習天台教觀。自以名相之學。不足了大
        <lb ed="X" n="0449c12"/>事。去游國清。又參育王佛智[示*谷]公。公問鄉里。對曰。永
        <lb ed="X" n="0449c13"/>嘉。曰。還識永嘉大師否。未及答。批頰而出。至於再。兀
        <lb ed="X" n="0449c14"/>然如癡。寢食不安者累月。行道次。忽聞鐘聲而悟。即
        <lb ed="X" n="0449c15"/>造室中。公復理前問。師曰。即日伏惟。和尚尊體。起居
        <lb ed="X" n="0449c16"/>萬福。隨問向上事。師儗對被逐。次日再上。公方發問。
        <lb ed="X" n="0449c17"/>師抗聲云。老漢。今日敗闕也。一拍而出。公笑曰。雋哉。
        <lb ed="X" n="0449c18"/>因省母歸里。龍翔心聞。一見深器之。問曰。言無展事。
        <lb ed="X" n="0449c19"/>語不投機。承言者喪。滯句者迷。試向言詮不及處。通
        <lb ed="X" n="0449c20"/>箇消息。師。以左手畫一圓相。聞。以拂子擊左。師。又畫
        <lb ed="X" n="0449c21"/>以右手。聞。擊右。又畫於中以兩手托呈。聞。以拂子當
        <lb ed="X" n="0449c22"/>中畫兩畫。師。禮拜而立。聞大笑云。三十年揀苗。苗今
        <lb ed="X" n="0449c23"/>日得此烏喙。遂令執侍。盡揭底蘊。尋歸鹿園。如在菴
        <lb ed="X" n="0449c24"/>賢。雪菴瑾。咦菴鑑。全菴存。筠谷達。還菴淳會下。皆一
        <lb ed="X" n="0450a01"/>時名流。唯師妙齡傑出。心聞。以谷名師菴。且為之銘。
        <lb ed="X" n="0450a02"/>蒙侍者之名日高矣。又甞謁臨安顯寧志公。志門風
        <lb ed="X" n="0450a03"/>壁立。學者望崖。獨謂師曰。先世遺風。餘烈若未墜者。
        <lb ed="X" n="0450a04"/>尚在汝躬。吾且拭目觀之。初住智門。遷瑞巖。皆史魏
        <lb ed="X" n="0450a05"/>公浩推轂也。魏公在永嘉時。與心聞為方外交。罷相
        <lb ed="X" n="0450a06"/>里居。夢如平生。旁有僧曰。景蒙。貌古神清。談笑久之。
        <lb ed="X" n="0450a07"/>覺而叩天童朴曰。僧名頗異。有斯人否。朴曰。是方為
        <lb ed="X" n="0450a08"/>堂中第一座。招之。恍如夢所見。與論出世法。了辯如
        <lb ed="X" n="0450a09"/>響。問其師則心聞也。大異之。遂為延譽而住智門。及
        <lb ed="X" n="0450a10"/>瑞岩虗席。復以師應命。師孤高絕俗。弱不勝衣。而嚴
        <lb ed="X" n="0450a11"/>冷峻峭。不可挹酌。既坐道場。搥拂所加。龍象蹴踏。長
        <lb ed="X" n="0450a12"/>靈之道光焉。智門瑞巖。皆承頹毀之餘。人以為不可
        <lb ed="X" n="0450a13"/>復興矣。師從容規畫。會不踰時。而輪奐一新。壯麗反
        <lb ed="X" n="0450a14"/>過其舊。具大材智。尋常不以毫末自見。因事而顯。無
        <lb ed="X" n="0450a15"/>不歎服。韜養之深。從可知矣。</p>
</div>
