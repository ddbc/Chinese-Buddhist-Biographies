<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0465a12yinYuan">
    <head><lb ed="X" n="0465a12"/>　　　　<placeName key="PL000000048414">日本</placeName><persName key="A015557">古先原</persName>公傳</head>
    <p><anchor n="X.77.1524.0465a13"/><lb ed="X" n="0465a13"/><persName key="A015557">印原</persName>。字<persName key="A015557">古先</persName>。<placeName key="unknown">相州</placeName>藤氏子。藤為國中貴族。師生有異
        <lb ed="X" n="0465a14"/>徵。垂髫時。輙刻木為佛陀像。持以印空。人異之。<date key="j21984322198796" when-iso="1307">十三</date>
        <lb ed="X" n="0465a15"/>剃髮受具戒。徧歷諸師戶庭。咸無所證入。乃嘅然歎
        <lb ed="X" n="0465a16"/>曰。<placeName key="PL000000000083">中夏</placeName>乃佛法淵藪。盍往求之乎。于是。絕鯨波之險。
        <lb ed="X" n="0465a17"/>奮然南游。初參<persName key="A000325">無見頂</persName>公於天台<placeName key="PL000000014412">華頂</placeName>。公語之曰。汝
        <lb ed="X" n="0465a18"/>緣不在此。<persName key="A000655">中峰本</persName>公。現說法杭之<placeName key="PL000000012081">天目山</placeName>。爐韛正赤。
        <lb ed="X" n="0465a19"/>此真汝導師。宜急行。師即蓬累而出。往見<persName key="A000655">中峰</persName>。<persName key="A000655">中峰</persName>
        <lb ed="X" n="0465a20"/>一見。遽命給侍左右。屢呈見解。輒遭呵斥。退而涕泣。
        <lb ed="X" n="0465a21"/>至于飲食皆廢。<persName key="A000655">中峰</persName>憐其誠懇。乃謂之曰。此心包羅
        <lb ed="X" n="0465a22"/>萬象。迷則生死。悟則涅槃。生死之迷。固是未易驅斥。
        <lb ed="X" n="0465a23"/>涅槃之悟。猶是入眼金塵。當知般若如大火聚。近之
        <lb ed="X" n="0465a24"/>則焦頭爛額。唯存不退轉一念。生與同生。死與同死。
        <lb ed="X" n="0465b01"/>自然與道相符脫。使未悟之際。千<persName key="A002799">釋迦</persName>。萬<persName key="A001428">慈氏</persName>。傾出
        <lb ed="X" n="0465b02"/>四大海水。入汝耳根。總是虗妄塵勞。皆非究竟之事
        <lb ed="X" n="0465b03"/>也。師聞遍身汗下。益厲精猛積之之久。忽有所省。現
        <lb ed="X" n="0465b04"/>前境界。一白無際。<persName key="A000655">中峰</persName>印之。復見諸大老。皆無異詞。
        <lb ed="X" n="0465b05"/>會<persName key="A001086">清拙澄</persName>公。將入<placeName key="PL000000048414">日本</placeName>建立法幢。師送至<placeName key="PL000000012196">四明</placeName>。<persName key="A001086">澄</persName>公
        <lb ed="X" n="0465b06"/>曰。子能同歸。以輔成我乎。師曰。雲水之蹤。無住無心。
        <lb ed="X" n="0465b07"/>何不可之有。即攝衣升舟。其後<persName key="A001086">澄</persName>公能化行於遐邇
        <lb ed="X" n="0465b08"/>者。皆師之力也。然瓣香酧法乳。的歸之<persName key="A000655">中峰</persName>。師化大
        <lb ed="X" n="0465b09"/>行。專以流通大法。建立梵宮為事。若<placeName key="unknown">丹州</placeName>之<placeName key="unknown">願勝</placeName>。<placeName key="unknown">津<lb ed="X" n="0465b10"/>州</placeName>之<placeName key="unknown">保壽</placeName>。<placeName key="unknown">江州</placeName>之<placeName key="unknown">普門</placeName>。<placeName key="unknown">信州</placeName>之<placeName key="unknown">盛典</placeName>。<placeName key="unknown">房州</placeName>之<placeName key="unknown">天寧</placeName>。皆
        <lb ed="X" n="0465b11"/>鬱然成大蘭若。而<placeName key="unknown">建長</placeName>之西。復創<placeName key="unknown">廣德庵</placeName>。命其徒守
        <lb ed="X" n="0465b12"/>之。如<placeName key="unknown">慧林</placeName>。<placeName key="unknown">等持</placeName>。<placeName key="unknown">真如</placeName>。<placeName key="unknown">萬壽</placeName>。<placeName key="unknown">淨智</placeName>。皆師受請弘化之剎。
        <lb ed="X" n="0465b13"/>勞績之見不與焉。年度比丘千餘人。非所度而受法
        <lb ed="X" n="0465b14"/>稱弟子者。不與焉。師臨眾端嚴。見者若未易親。及聞
        <lb ed="X" n="0465b15"/>其誨者。溫若春陽。莫不悅服而去。人有來求法語偈
        <lb ed="X" n="0465b16"/>頌者。濡毫之頃。翩翩數百言。曾不經意。皆契合真如。
        <lb ed="X" n="0465b17"/>師不自以為是也。取語錄并外集。投火中曰。吾祖不
        <lb ed="X" n="0465b18"/>立文字。留此糟粕何為。門人欲畵師像。預索贊語。師
        <lb ed="X" n="0465b19"/>作一圓相。題其上曰。妙相圓明。如如不動。觸處相逢。
        <lb ed="X" n="0465b20"/>是何面孔。其方便為人皆類此。<date from-iso="1374-02-20" to-iso="1374-03-21" key="j22229542222983">甲寅春正月</date>。坐化于
        <lb ed="X" n="0465b21"/><placeName key="unknown">長壽院</placeName>。</p>
</div>
