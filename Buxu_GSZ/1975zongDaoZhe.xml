<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0535b02zongDaoZhe">
    <head><lb ed="X" n="0535b02"/>　　　　<persName key="A021668">宗道者</persName>傳</head>
    <p><anchor n="X.77.1524.0535b03"/><lb ed="X" n="0535b03"/><persName key="A021668">宗道者</persName>。<placeName key="PL000000022401">觀城</placeName>人。人以<persName key="A021668">悟空</persName>呼之。土木形骸。不識一字。
        <lb ed="X" n="0535b04"/>僅能口誦金剛心經。而淳謹敦信。其中莫能測也。事
        <lb ed="X" n="0535b05"/><persName key="A021781">鐵佛元明</persName>上人為弟子。供薪水之役。惟誦金剛心經。
        <lb ed="X" n="0535b06"/>琅琅不輟。二十六七。別<persName key="unknown">元明</persName>游方。遍歷<placeName key="PL000000003715">晉</placeName><placeName key="PL000000023028">宋</placeName><placeName key="PL000000023022">荊楚</placeName><placeName key="PL000000042002">關<lb ed="X" n="0535b07"/>陝</placeName><placeName key="PL000000000214">河洛</placeName>之間。尋師擇友。汲汲如渴。中止<placeName key="PL000000025575">考城</placeName>。一住十
        <lb ed="X" n="0535b08"/>年。<date from-iso="1511-02-08" to-iso="1512-01-28" key="j22729792273333">正德辛未</date>。有流宼之變。南北騷然。道者還里。居<placeName key="PL000000024776">圓<lb ed="X" n="0535b09"/>覺寺</placeName>。既而寓依城北<persName key="unknown">馬氏</persName>。又徙<persName key="A020273">張太常</persName><placeName key="unknown">南園</placeName>。不住則
        <lb ed="X" n="0535b10"/>已。住必十餘年。始行人敬之如佛。在張園時。年已一
        <lb ed="X" n="0535b11"/>百有八歲矣。其健旺異甞。望之如古松怪石。行止不
        <lb ed="X" n="0535b12"/>携杖。耳目聰明如少壯人。初騃鈍。後頗諳事了了。居
        <lb ed="X" n="0535b13"/>恒無所為。唯冥然兀坐而已。有叩以所養者。無一言
        <lb ed="X" n="0535b14"/>相證。但道不知有人欲事。或譏之曰。此渴睡僧何足
        <lb ed="X" n="0535b15"/>重。<persName key="A021783">北山野史</persName>解嘲曰。冥然兀坐。不知人欲。此外更有
        <lb ed="X" n="0535b16"/>何法門也。後不知所終。</p><p>
        <lb ed="X" n="0535b17"/>　枯木倚寒巖。三冬無煖氣。信是死漢機軸。若遇明
        <lb ed="X" n="0535b18"/>　眼。定遭擯出燒菴。大都道在用處。用處在死處。今
        <lb ed="X" n="0535b19"/>　之學道者。曾不求死。何處有活。必至自誑自誤。若
        <lb ed="X" n="0535b20"/>　遇明眼。又不知作何遣發。然則死漢。亦大費一番
        <lb ed="X" n="0535b21"/>　工夫。但心光不發。受人簡點。須是[浦/女]兒始能勘驗
        <lb ed="X" n="0535b22"/>　爾。我抹殺他不得。</p>
</div>
