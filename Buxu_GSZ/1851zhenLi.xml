<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0497a17zhenLi">
    <head><lb ed="X" n="0497a17"/>　　　　真澧傳</head>
    <p><anchor n="X.77.1524.0497a18"/><lb ed="X" n="0497a18"/>真澧。字亨渠。別號一江。江右劉氏子。系出唐中山禹
        <lb ed="X" n="0497a19"/>錫之裔。父福端。母湯氏。生時感異夢。有天香芝草之
        <lb ed="X" n="0497a20"/>瑞。弘治辛酉閏七月誕。甫脫乳。口絕葷羶。合掌籲佛。
        <lb ed="X" n="0497a21"/>十餘齡。姚洞宼肆掠民間。母子相失。師被俘。久而得
        <lb ed="X" n="0497a22"/>脫。投鎮守黎公為參。隨守事淳謹。黎公愛重之。及黎
        <lb ed="X" n="0497a23"/>公入京。携以偕。道出彭蠡。瞻匡廬天池之勝。遂願出
        <lb ed="X" n="0497a24"/>家。叩首請命於馬前。黎公故長者。奇賞其志。許自便
        <lb ed="X" n="0497b01"/>師。即投廣化寺。禮旺祖庭為師。落髮受具戒。宿知漸
        <lb ed="X" n="0497b02"/>顯。歷游諸席。通圓頓教旨。入耳契心。大為師友賞識。
        <lb ed="X" n="0497b03"/>所至人皈從之。師或說佛法。或示詩辭。隨方振鐸。啟
        <lb ed="X" n="0497b04"/>迪弘多。時京都招提有變。燈[舀*炎]微熄。師大感惻。力為
        <lb ed="X" n="0497b05"/>掙拄。而事獲寢。不致橫流波及。師功居多。孜孜以弘
        <lb ed="X" n="0497b06"/>教護法為心。考見生平。非如此一事一跡而已。歲丁
        <lb ed="X" n="0497b07"/>巳。一日忽夢。居賢坊水塘之陽。有唐復禮法師舊基。
        <lb ed="X" n="0497b08"/>見一僧。手持書券一紙。相授曰。師有力。宜興此地。即
        <lb ed="X" n="0497b09"/>隨僧履土窪。步平臺。覩湖水。石壁獅峙象拱。日光山
        <lb ed="X" n="0497b10"/>色。輝煌奪目。忽驚醒。遂偕客。踪跡之得廢地。恍然夢
        <lb ed="X" n="0497b11"/>境。遂矢葺搆之願。檀施雲集雨合。不數年而成。金碧
        <lb ed="X" n="0497b12"/>交映。宛如化樂天宮。師踞座演迦陵之音。人踵門服
        <lb ed="X" n="0497b13"/>甘露之化。京師佛法。號為中興云。師韻度清遠。有句
        <lb ed="X" n="0497b14"/>云。樹間風正輭。雲際日方遲。論者謂有禪意。萬曆壬
        <lb ed="X" n="0497b15"/>午。坐化。塔於西山雙槐樹。</p>
</div>
