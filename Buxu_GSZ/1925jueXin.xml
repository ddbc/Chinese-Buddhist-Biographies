<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0521a11jueXin">
    <head><lb ed="X" n="0521a11"/>　　　　覺心傳(智永祖紹附)</head>
    <p><anchor n="X.77.1524.0521a12"/><lb ed="X" n="0521a12"/>覺心。字虗靜。嘉州夾江農家子。甚富。少好游獵。一旦
        <lb ed="X" n="0521a13"/>縱鷹犬棄妻子。出家學道。周歷雲水。似有得者。性喜
        <lb ed="X" n="0521a14"/>畫。善作草蟲。人稱為心草蟲。游中原。作從犢圖詩。名
        <lb ed="X" n="0521a15"/>動一時。諸學士大夫。翕然宗之。孔南明崔德符。招致
        <lb ed="X" n="0521a16"/>臨汝。住葉縣東禪。及州之天寧香山三大剎。後因兵
        <lb ed="X" n="0521a17"/>亂還蜀。邵澤民劉中遠兩侍郎。善之。請住毗盧。陳[澗-日+月]
        <lb ed="X" n="0521a18"/>上稱之曰。虗靜師所造者道也。放乎詩。游戲乎畫。如
        <lb ed="X" n="0521a19"/>烟雲水月。出沒太虗。所謂風行水上。自成文理者耶。
        <lb ed="X" n="0521a20"/>後終於所居。</p><p>
        <lb ed="X" n="0521a21"/>又有智永祖紹者。皆以詩畫寓意。永。甞作瀟湘夜雨
        <lb ed="X" n="0521a22"/>圖。呈邵西山。邵題云。甞儗扁舟湘水西。蓬牕剪燭數
        <lb ed="X" n="0521a23"/>歸期。揮因勝士揮毫處。却憶當年夜雨時。既疑之。問
        <lb ed="X" n="0521a24"/>永曰。前輩曾有此詩否。永。因誦義山問歸篇。西山矍
        <lb ed="X" n="0521b01"/>然。遂為改之。永性孝。宇文季蒙龍圖。以永精禪理善
        <lb ed="X" n="0521b02"/>談論。請其住院。永辭曰。親在。未能也。於是。售己所長
        <lb ed="X" n="0521b03"/>為親養。祖詩畫俱倣周忘機。而氣韻殊絕。政和間。改
        <lb ed="X" n="0521b04"/>僧為德士詔下。祖歎曰。我生不背佛。而從外道耶。取
        <lb ed="X" n="0521b05"/>祠部牒焚之。乃冠巾反俗。齋戒以終身。</p>
</div>
