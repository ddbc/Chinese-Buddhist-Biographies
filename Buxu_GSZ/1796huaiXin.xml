<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0475c09huaiXin">
    <head><lb ed="X" n="0475c09"/>　　　　天界孚中信禪師傳</head>
    <p><anchor n="X.77.1524.0475c10"/><lb ed="X" n="0475c10"/>懷信。字孚中。姓姜氏。明之奉化人。初從延慶半巖全
        <lb ed="X" n="0475c11"/>公。習教旨義。聲籍甚。久之歎曰。教相繁多。浩如烟海。
        <lb ed="X" n="0475c12"/>算沙徒自困耳。奚益。因改轍而力禪。參承諸名宿下
        <lb ed="X" n="0475c13"/>語。多枘鑿弗合。不勝憤悱。時竺西坦公。遷主明之天
        <lb ed="X" n="0475c14"/>童。師奔質所疑。竺西一見。知為法器。厲色待之。不與
        <lb ed="X" n="0475c15"/>交一語。師疑愈熾。自是依止不忍去。得豁然焉。天曆
        <lb ed="X" n="0475c16"/>間。住補怛洛迦山。遷大龍翔集慶寺。龍翔。元文宗潛
        <lb ed="X" n="0475c17"/>邸也。及至踐祚。建佛剎于其地。棟宇之麗甲天下。未
        <lb ed="X" n="0475c18"/>幾毀於火。曇芳忠公新之。功未竟而化。師乃出衣盂
        <lb ed="X" n="0475c19"/>之私。補前未備。不日而集成功。雖以名德領鉅剎。不
        <lb ed="X" n="0475c20"/>效飾車輿盛徒御。以自誇衒。始終一鉢蕭然而已。會
        <lb ed="X" n="0475c21"/>元政大亂。戎馬紛紜。寺事艱窘日甚。師處之裕如。不
        <lb ed="X" n="0475c22"/>以屑意。一旦晨興。索蘭湯沐浴。更衣趺坐。謂左右曰。
        <lb ed="X" n="0475c23"/>吾將歸矣。汝等當以荷法自期。勵精進行。可也。言畢
        <lb ed="X" n="0475c24"/>而瞑。侍者撼且呼曰。和尚去則去矣。寧不留片言以
        <lb ed="X" n="0476a01"/>示人乎。師叱之而復瞑。侍者呼不已。師握筆書曰。平
        <lb ed="X" n="0476a02"/>生為人戾氣。七十八年漏洩。今朝撒手便行。萬里晴
        <lb ed="X" n="0476a03"/>空片雪。書畢而寂。時丁酉八月某日也。茶毗于聚寶
        <lb ed="X" n="0476a04"/>山前。舍利如菽如蔴。五色燦爛。雖烟所及處。亦纍纍
        <lb ed="X" n="0476a05"/>然生。貯以寶瓶。光發瓶外。師賦性恬冲。喜溢顏間。生
        <lb ed="X" n="0476a06"/>平未甞以聲色忤人。人有犯之者。頷首而已。然進脩
        <lb ed="X" n="0476a07"/>極勤。自壯至髦。默誦法華經一部。雖暑爍金寒折膠。
        <lb ed="X" n="0476a08"/>無一日闕者。屢感蓮花香。滿院芬郁異。甞非世間者
        <lb ed="X" n="0476a09"/>可比。當　大明兵下金陵。僧徒風雨散去。師獨結跏
        <lb ed="X" n="0476a10"/>宴坐。目不四顧。執兵者滿前。無不擲杖而拜。　上甞
        <lb ed="X" n="0476a11"/>親幸寺中。聽師說法。嘉師言行純慤。特為改龍翔。為
        <lb ed="X" n="0476a12"/>大天界。告終前一日。　上統兵。駐江陰沙洲上。晝寢。
        <lb ed="X" n="0476a13"/>夢師服褐色禪袍來見。　上還聞遷化。衣與夢中正
        <lb ed="X" n="0476a14"/>同。大悅。　詔出內府帛泉。助其喪事。且命卜葬。舉龕
        <lb ed="X" n="0476a15"/>之夕。　上親致奠。送出都門之外。師說。有五會語錄。
        <lb ed="X" n="0476a16"/>行世。</p>
</div>
