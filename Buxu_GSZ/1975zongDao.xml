<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0535b02zongDao">
    <head><lb ed="X" n="0535b02"/>　　　　宗道者傳</head>
    <p><anchor n="X.77.1524.0535b03"/><lb ed="X" n="0535b03"/>宗道者。觀城人。人以悟空呼之。土木形骸。不識一字。
        <lb ed="X" n="0535b04"/>僅能口誦金剛心經。而淳謹敦信。其中莫能測也。事
        <lb ed="X" n="0535b05"/>鐵佛元明上人為弟子。供薪水之役。惟誦金剛心經。
        <lb ed="X" n="0535b06"/>琅琅不輟。二十六七。別元明游方。遍歷晉宋荊楚關
        <lb ed="X" n="0535b07"/>陝河洛之間。尋師擇友。汲汲如渴。中止考城。一住十
        <lb ed="X" n="0535b08"/>年。正德辛未。有流宼之變。南北騷然。道者還里。居圓
        <lb ed="X" n="0535b09"/>覺寺。既而寓依城北馬氏。又徙張太常南園。不住則
        <lb ed="X" n="0535b10"/>已。住必十餘年。始行人敬之如佛。在張園時。年已一
        <lb ed="X" n="0535b11"/>百有八歲矣。其健旺異甞。望之如古松怪石。行止不
        <lb ed="X" n="0535b12"/>携杖。耳目聰明如少壯人。初騃鈍。後頗諳事了了。居
        <lb ed="X" n="0535b13"/>恒無所為。唯冥然兀坐而已。有叩以所養者。無一言
        <lb ed="X" n="0535b14"/>相證。但道不知有人欲事。或譏之曰。此渴睡僧何足
        <lb ed="X" n="0535b15"/>重。北山野史解嘲曰。冥然兀坐。不知人欲。此外更有
        <lb ed="X" n="0535b16"/>何法門也。後不知所終。</p><p>
        <lb ed="X" n="0535b17"/>　枯木倚寒巖。三冬無煖氣。信是死漢機軸。若遇明
        <lb ed="X" n="0535b18"/>　眼。定遭擯出燒菴。大都道在用處。用處在死處。今
        <lb ed="X" n="0535b19"/>　之學道者。曾不求死。何處有活。必至自誑自誤。若
        <lb ed="X" n="0535b20"/>　遇明眼。又不知作何遣發。然則死漢。亦大費一番
        <lb ed="X" n="0535b21"/>　工夫。但心光不發。受人簡點。須是[浦/女]兒始能勘驗
        <lb ed="X" n="0535b22"/>　爾。我抹殺他不得。</p>
</div>
