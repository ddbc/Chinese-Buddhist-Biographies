<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0484c01changRun">
    <head><lb ed="X" n="0484c01"/>　　　　常潤．善真二師傳</head>
    <p><anchor n="X.77.1524.0484c02"/><lb ed="X" n="0484c02"/>常潤。字大千。號幻休。江西進賢黃氏子。幼失二親。從
        <lb ed="X" n="0484c03"/>父出游。遂入佛牛山出家。學攝心。浮泛不得力。誓遍
        <lb ed="X" n="0484c04"/>參。南詢萬松林公於徑山。折而入都。聽松秀二法師
        <lb ed="X" n="0484c05"/>講楞嚴。至圓明了知處。忽有省。復謁大方蓮公。最後
        <lb ed="X" n="0484c06"/>入少林。參宗主小山書公。言機相合。如函蓋。究進之
        <lb ed="X" n="0484c07"/>力。日益精勇。一日舉洞山過水頌請益。公詰之曰。既
        <lb ed="X" n="0484c08"/>不是。渠畢竟是何人。師于言下霍然。以偈答曰。若要
        <lb ed="X" n="0484c09"/>識此人。有箇真消息。無相滿虗空。有形沒踪跡。曾為
        <lb ed="X" n="0484c10"/>佛祖師。甞作乾坤則。龜毛拂上清風生。兔角杖頭明
        <lb ed="X" n="0484c11"/>月出。公囑令加護。未幾辭去。公授之偈。以少室相累。
        <lb ed="X" n="0484c12"/>師謝未遑。及公歸寂。大眾迎師于都門。三辭不獲已。
        <lb ed="X" n="0484c13"/>乃赴。座下士百七人。聞所未聞。得未曾有。咸謂寶鏡
        <lb ed="X" n="0484c14"/>重光。先堂頭付託得人矣。甞遊五臺。講法華於壽明
        <lb ed="X" n="0484c15"/>寺。眾見白光繞座。偶行路次一精舍。眾沙門。羅拜稱
        <lb ed="X" n="0484c16"/>祖師。云。昨夢伽藍神掃門。旦日祖師過此。今師適來。
        <lb ed="X" n="0484c17"/>師笑曰。祖師過去久矣。師居堂頭位。且久卓然。有古
        <lb ed="X" n="0484c18"/>人之風。大司馬汪公道昆謂。師魁然修碩。容止莊嚴。
        <lb ed="X" n="0484c19"/>其嚮應如洪鐘。其普度如廣筏。其砥波流如山立。其
        <lb ed="X" n="0484c20"/>隨機而顯化。如珠走盤。至其稟獨覺。覺羣迷日孳孳
        <lb ed="X" n="0484c21"/>然。以道自任。(云云)。信非虗語也。以萬曆乙酉歲四月
        <lb ed="X" n="0484c22"/>示寂。大宗伯陸公樹聲。文其石以頌德。</p><p>
        <lb ed="X" n="0484c23"/>善真。字實相。南昌人。姓熊氏。參幻休而未盡幻休。人
        <lb ed="X" n="0484c24"/>疑為不及休。或以為過休者也。幼業儒而不安於儒。
        <lb ed="X" n="0485a01"/>每以三教誰尊問人。人以佛對。遂棄儒往廬山。禮湛
        <lb ed="X" n="0485a02"/>堂和尚祝髮。雅志參訪。初游閩之武夷。聽默菴禪師
        <lb ed="X" n="0485a03"/>提唱公案。竟月無入。乃以己臆。下視諸方。既而悔之。
        <lb ed="X" n="0485a04"/>游楚興國。州建一寺。葺清規安眾其中。太守任公。奉
        <lb ed="X" n="0485a05"/>事惟謹。道望翕然。甫及期捨去。入少林。謁休和尚參。
        <lb ed="X" n="0485a06"/>機緣往返不薦。曰且作長行粥飯僧。雖然。此老真吾
        <lb ed="X" n="0485a07"/>師也。故其後所游至。皆稱少林焉。自是行蹤益遠。遍
        <lb ed="X" n="0485a08"/>歷吳楚滇蜀。禮南華之塔。訪雞足之衣。天台雲。峨眉
        <lb ed="X" n="0485a09"/>雪。皆師杖間物耳。抵贑州疾作。命在呼吸。兀坐不睡。
        <lb ed="X" n="0485a10"/>其徒明空進曰。師曾講觀法如指掌。今何以臨渴掘
        <lb ed="X" n="0485a11"/>井。請放開養疾為正。師首肯。疾愈。囑徒曰。父子上山。
        <lb ed="X" n="0485a12"/>各自努力。因入頂山獨棲。以薑葉為衣。野菜為食。適
        <lb ed="X" n="0485a13"/>於雪夜負薪。霍然有省。住三年。入終南雲霧山。居九
        <lb ed="X" n="0485a14"/>石坪。人云。此坪不開久矣。曾有六七人。入坪採木死
        <lb ed="X" n="0485a15"/>於虎。師不為意。捫蘿剪棘。露坐七晝夜。稍開一徑於
        <lb ed="X" n="0485a16"/>坪。建一室。名蘿月山房。修靜其中。雖絕粒經旬。處之
        <lb ed="X" n="0485a17"/>夷然自得也。時休和尚已化。聞之為位拜哭。歎曰。先
        <lb ed="X" n="0485a18"/>師一把椅子可惜。或曰。師得無有餘念乎。師曰。此處
        <lb ed="X" n="0485a19"/>安容。念為祖庭所繫不為人耳。未幾。入秦。遊太白山
        <lb ed="X" n="0485a20"/>靈山。將之華山。講道德南華二經。為士大夫延回漢
        <lb ed="X" n="0485a21"/>南。講首楞嚴。仍入蜀廣元縣漢王山靜居。頓成叢林。
        <lb ed="X" n="0485a22"/>已應雪峰寧羌二講。未久。門人請還漢王山。乃以萬
        <lb ed="X" n="0485a23"/>曆戊戌五月示寂。遺言有樂志論。一行三昧說。及淨
        <lb ed="X" n="0485a24"/>土應驗。山房夜話。詩偈雜作。傳於世。紫柏尊者曰。真
        <lb ed="X" n="0485b01"/>禪師持行高潔。與余意氣相期。惜不得與之雅遊。僅
        <lb ed="X" n="0485b02"/>於峨嵋一交臂。而失之。曾投一偈。冀續後緣。而今則
        <lb ed="X" n="0485b03"/>已矣。世之君子。試讀其樂志諸篇。可想而見也。師住
        <lb ed="X" n="0485b04"/>峨嵋臥雲臺時。達師曾過訪之。故及之云。</p>
</div>
