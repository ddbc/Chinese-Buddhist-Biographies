<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0519b04zhiTian">
    <head><lb ed="X" n="0519b04"/>　　　　志添．元普傳</head>
    <p><anchor n="X.77.1524.0519b05"/><lb ed="X" n="0519b05"/>志添。生泉州陳氏。故通直瑊伯兄也。初住南安雲華
        <lb ed="X" n="0519b06"/>巖。後游京師。道聲籍甚。元祐元年。詔入內。為遂寧王
        <lb ed="X" n="0519b07"/>祝壽。賜號真覺大師。并磨衲衣金環縧錫。哲宗親書
        <lb ed="X" n="0519b08"/>敕與之。許逐歲度僧。天下名山福地。任性居住。初在
        <lb ed="X" n="0519b09"/>福禪。次住秀州福巖。著作佐郎黃庭堅。甞贈之詩云。
        <lb ed="X" n="0519b10"/>蒲團木榻付禪翁。茶鼎薰罏與客同。萬戶參差寫明
        <lb ed="X" n="0519b11"/>月。一家寥落共清風。又贊云。石出山而韻自笙簧。松
        <lb ed="X" n="0519b12"/>不枯而骨立冰霜。今得雲門掛板。打破鬼窟靈牀。其
        <lb ed="X" n="0519b13"/>石也將能萬里出雲雨。其松也故與三界作陰凉。此
        <lb ed="X" n="0519b14"/>似昔人非昔人。山中故友任商量。侍郎陳軒。亦贈之
        <lb ed="X" n="0519b15"/>詩云。車輪馬足走塵烟。競看成都萬炬然。獨我踏開
        <lb ed="X" n="0519b16"/>亭下雪。伴師同坐一菴禪。　元普。不知見何人得法。住
        <lb ed="X" n="0519b17"/>樂山。名其菴。海湖閉門。危坐二十年。司諫江公望。作
        <lb ed="X" n="0519b18"/>歌以招致之。設三問皆不答。公望坐邑治平遠臺。每
        <lb ed="X" n="0519b19"/>遙拜其菴。其為時賢敬重如此。普既去。公望懷之以
        <lb ed="X" n="0519b20"/>詩。又作多暇亭記。稱西蜀隱者。葢謂普。普蜀人故也。
        <lb ed="X" n="0519b21"/>二公。皆為泉名僧。人至今稱之。</p>
</div>
