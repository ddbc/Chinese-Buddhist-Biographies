<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0453a11yuanXing">
    <head><lb ed="X" n="0453a11"/>　　　　圓性傳</head>
    <p><anchor n="X.77.1524.0453a12"/><lb ed="X" n="0453a12"/>圓性。順州懷柔侯氏子。自王父以上。皆隱晦無悶。父
        <lb ed="X" n="0453a13"/>琦。母杜氏。夢異僧授以神珠而娠。迄誕室有光。童時
        <lb ed="X" n="0453a14"/>斷葷血。舉止端肅。九歲請于父母。願為僧。許之。依都
        <lb ed="X" n="0453a15"/>城奉福寺振公為師。十五受滿分戒。習唯識起信論。
        <lb ed="X" n="0453a16"/>有叩之者。答之如響。義精旨妙。皆出入意表。久之嘆
        <lb ed="X" n="0453a17"/>曰。是法。非思量分別之所能。解果在言乎。天德初。佛
        <lb ed="X" n="0453a18"/>日禪師入汴。師袖香謁之。佛日嘿識其器。而施錐劄。
        <lb ed="X" n="0453a19"/>師益自剋鍊。不四旬恍然有入。佛日肯之。及佛日赴
        <lb ed="X" n="0453a20"/>遼陽之請。師侍行。抵惠安。舉為立僧。指示切要。一眾
        <lb ed="X" n="0453a21"/>欽服。後以皇后教旨。住韓州功德院。未幾捨去。渡大
        <lb ed="X" n="0453a22"/>河。歷齊魯。時昭禪師居越峯。將造訪之。是夕。昭坐室
        <lb ed="X" n="0453a23"/>中。見一大神偉服立於前。白曰。廣慧大士來也。當除
        <lb ed="X" n="0453a24"/>舘以待。詰旦。昭整眾延佇食。時師至矣。眾大駭。昭虗
        <lb ed="X" n="0453b01"/>心盡敬。以所見告焉。師笑而已。浮汴而洛。抵關右。所
        <lb ed="X" n="0453b02"/>至老師宿學。皆為師下。天德初。被旨主竹林。明年徙
        <lb ed="X" n="0453b03"/>惠安。明肅皇后。遣中使奉以磨衲衣。并金帛諸物。佐
        <lb ed="X" n="0453b04"/>開堂之費。久之。竹林舊眾。念法乳不已。僉曰。吾師也。
        <lb ed="X" n="0453b05"/>惠安安得擁留。權巧以歸之。時海陵領留鑰。嚮師道
        <lb ed="X" n="0453b06"/>風。賜廣慧通理之號。洎紫方袍。栴檀寶塔。大士像。竟
        <lb ed="X" n="0453b07"/>符越峯神告之語。大定間。遷潭柘。將大有營建。或以
        <lb ed="X" n="0453b08"/>寺久廢。規模宏大。懼難克集。請少損之。師曰。吾心計
        <lb ed="X" n="0453b09"/>已定。第恐不誠爾。不十年而潭柘落成。視舊有加焉。
        <lb ed="X" n="0453b10"/>其始工也。鑿山之際。有巨石崩墜。轟聲如雷。眾駭避。
        <lb ed="X" n="0453b11"/>師恬弗為顧。石至師而止。不遠尋尺。若有神禦之者。
        <lb ed="X" n="0453b12"/>其在竹林時。竹林實遼長主。賜第制侔宮闕。雖為梵
        <lb ed="X" n="0453b13"/>剎。而臺門尚存。師謂非僧居所。宜亟命撤去。得故甎
        <lb ed="X" n="0453b14"/>百萬。為方丈基甃。仍以其餘。即故基為俗室。而鼎新
        <lb ed="X" n="0453b15"/>其門。凡所成務傳永久。盡竭衣盂所不惜。律身持物。
        <lb ed="X" n="0453b16"/>凡可以久行益後者。皆著之令典。使傳將來。用志之
        <lb ed="X" n="0453b17"/>精專如此。以大定十五年六月。化于潭柘。世壽七十
        <lb ed="X" n="0453b18"/>二。僧臘五十七。</p><p>
        <lb ed="X" n="0453b19"/>　明河曰。此傳取諸塔石。石文乃金永定節使楊[邱-丘+(看-目)]
        <lb ed="X" n="0453b20"/>　基譔。謂。佛果自西蜀來汴。以心印傳佛日。佛日傳
        <lb ed="X" n="0453b21"/>　廣慧。為南岳下十七世。則佛日為妙喜。無疑矣。及
        <lb ed="X" n="0453b22"/>　後云。師侍佛日赴遼陽。又云。數從佛日入禁中說
        <lb ed="X" n="0453b23"/>　法。考時校處。又似非妙喜。茫然不知佛日為何人。
        <lb ed="X" n="0453b24"/>　若果妙喜。何年譜。傳燈不載此事。年譜但云女直
        <lb ed="X" n="0453c01"/>　之肆驕。取禪師十數。師為首選。虜酋壯。傳不少屈。
        <lb ed="X" n="0453c02"/>　由是一眾獲免。其行得無師實行如楊所云。而後
        <lb ed="X" n="0453c03"/>　返作譜者為之諱也耶。抑佛日非妙喜。佛果下。別
        <lb ed="X" n="0453c04"/>　有一佛日耶。楊文定有所據。必有一人當之。大都
        <lb ed="X" n="0453c05"/>　妙喜始終。如青天白日。不容隱諱。筆此以俟高明
        <lb ed="X" n="0453c06"/>　考訂。</p>
</div>
