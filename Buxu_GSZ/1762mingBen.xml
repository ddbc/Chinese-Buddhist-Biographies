<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0461a15mingBen">
    <head><lb ed="X" n="0461a15"/>　　　　中峰普應國師傳</head>
    <p><anchor n="X.77.1524.0461a16"/><lb ed="X" n="0461a16"/>師。諱明本。俗姓孫。錢塘人。母娠師時。夢無門開道者
        <lb ed="X" n="0461a17"/>寄燈籠其家而生師。師生至性不好弄。而好歌梵唄
        <lb ed="X" n="0461a18"/>結趺坐。髫[鬘-又+万]讀論孟未終卷。母喪輟學。年十五輒然
        <lb ed="X" n="0461a19"/>臂持戒。誓向空寂。久之。閱傳燈錄有疑。志在參決。遂
        <lb ed="X" n="0461a20"/>登死關。見妙公。妙髮長不薙。衣弊不易。孤峭嚴冷。未
        <lb ed="X" n="0461a21"/>甞一啟齒而笑。亦未甞為其徒剃落。獨見師即驩然。
        <lb ed="X" n="0461a22"/>欲為祝髮。蓋亦已知為大器焉。久之。誦金剛經。恍若
        <lb ed="X" n="0461a23"/>開解者。師自謂識量疏通。於義趣無不融貫。然非性
        <lb ed="X" n="0461a24"/>也。已薙染給侍死關。入天目。於東南諸山最高寒。廩
        <lb ed="X" n="0461b01"/>粟屋材。微飛輓則莫能至其上。師晝服力役。夜事禪
        <lb ed="X" n="0461b02"/>定。十年脅膚不沾席。後於妙言下。機旨洞契。妙以其
        <lb ed="X" n="0461b03"/>克肖。書偈付之。師益自晦。未甞以師道自任也。然而
        <lb ed="X" n="0461b04"/>玉在山珠在淵。其光氣自不可掩。況審之以咨決。重
        <lb ed="X" n="0461b05"/>之以記莂哉。至元間。松江瞿霆□。施田建寺於蓮花
        <lb ed="X" n="0461b06"/>峰。號大覺正等禪寺。妙將遷化。以寺屬師。師辭。師每
        <lb ed="X" n="0461b07"/>謂。住者必無上大道。其力可以開明人天。夙植福緣。
        <lb ed="X" n="0461b08"/>其力可以蔭結徒眾。明智通變。其力可以酬酢事宜。
        <lb ed="X" n="0461b09"/>故凡住持。道為之體。而緣與智為之用。有其體而缺
        <lb ed="X" n="0461b10"/>其用。則化權不周。事儀不備。猶之可也。使無其體。而
        <lb ed="X" n="0461b11"/>徒倚其用。則雖處眾而眾歸。制事而事宜。亦不足言
        <lb ed="X" n="0461b12"/>矣。況三者併缺而冒焉。尸之者。其於因果。能無懼乎。
        <lb ed="X" n="0461b13"/>當五山缺主席。宰執大臣。致書幣屢以為請。師皆力
        <lb ed="X" n="0461b14"/>辭。至於窮厓孤洲。草栖浪宿。屏遁其跡而避之。然四
        <lb ed="X" n="0461b15"/>方學者。北殫龍漠。南踰六詔。西連身毒。東極摶桑。裹
        <lb ed="X" n="0461b16"/>糧躡[尸@憍]。萬里奔走。而輻輳赴師者。殆無虗日。南詔僧
        <lb ed="X" n="0461b17"/>玄鑒。素明教觀。辨博英發如。曰。吾聞。大唐有禪宗。使
        <lb ed="X" n="0461b18"/>審是耶。吾將從學。設或未當。吾將易其宗旨。而俾趨
        <lb ed="X" n="0461b19"/>教觀。繇其國來。一聞師言。即悟昔非洞發源底。方圖
        <lb ed="X" n="0461b20"/>歸以倡其道。而沒於中吳。鑒之徒。畵師像歸國。像出
        <lb ed="X" n="0461b21"/>神光燭天。南詔遂宗禪。奉師為禪宗第一祖。至治三
        <lb ed="X" n="0461b22"/>年春三日。山木稼。其徒之老異之。秋八月甲子。師遂
        <lb ed="X" n="0461b23"/>入寂。即山之西岡。塔其全身。未逝前一日。遣別其外
        <lb ed="X" n="0461b24"/>護并法屬。一一皆師手書。是日白虹貫山。師世壽六
        <lb ed="X" n="0461c01"/>十一。僧臘三十七矣。師所至。四眾傾慕。香茗金幣。拜
        <lb ed="X" n="0461c02"/>禮供養。悉成寶坊。而師一衲一簞。未甞屬目。人念其
        <lb ed="X" n="0461c03"/>豐肌暑月腠腐。奉葛衣以袣袢者。師一不以近體。他
        <lb ed="X" n="0461c04"/>可知已。雖屢辭名山。以自放於山林江海。解縢屩脫
        <lb ed="X" n="0461c05"/>袍笠。在處結茆以居。一皆名曰幻住蒲團禪板。晝作
        <lb ed="X" n="0461c06"/>夜參。規程條章。井井森列。儀榘慎嚴。如臨千眾。至於
        <lb ed="X" n="0461c07"/>激揚提唱。機用翕[火*霍]。嬰之者膽喪。聞之者意消。每謂
        <lb ed="X" n="0461c08"/>其教傳佛心宗。單提直指。惡有所謂微妙授受。惡有
        <lb ed="X" n="0461c09"/>所謂言語依解哉。故於教法。欲救其弊砭其病。皆以
        <lb ed="X" n="0461c10"/>身先之師之于物。洪纖高下。緩急後先。拒之不遺。接
        <lb ed="X" n="0461c11"/>之不擕。人雖見其發于悲願。而不知其一以誠。而匪
        <lb ed="X" n="0461c12"/>事夫空言也。當世公卿大夫。如徐君威卿。鄭君鵬南。
        <lb ed="X" n="0461c13"/>趙君子昂。一聞師之道。固已知敬。及親炙言容。無不
        <lb ed="X" n="0461c14"/>歆慕終其身。江浙丞相脫驩公。最號嚴重。讀師之書。
        <lb ed="X" n="0461c15"/>斂袵望拜。高麗瀋王。以天屬懿親。萬里函香拜禮。起
        <lb ed="X" n="0461c16"/>謂左右曰。某閱人多矣。未有如師福德最勝者。獲師
        <lb ed="X" n="0461c17"/>開示。涕泣感發。師躬己以究其道。豈有毫髮涉世意
        <lb ed="X" n="0461c18"/>哉。然而其名不行而彰。其道不言而信。自非行戒相
        <lb ed="X" n="0461c19"/>應聲。寔一致永久益。章而弗昧。亦何以致此哉。</p>
</div>
