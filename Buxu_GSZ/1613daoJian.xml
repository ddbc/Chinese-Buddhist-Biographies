<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0403b09daoJian">
    <head><lb ed="X" n="0403b09"/>　　　　雲居簡傳</head>
    <p><anchor n="X.77.1524.0403b10"/><lb ed="X" n="0403b10"/>禪師道簡。其先范陽人。史失其氏。天姿粹美。閑靜寡
        <lb ed="X" n="0403b11"/>言。童子剃髮。受滿分戒。徧遊叢席。造雲居謁膺禪師。
        <lb ed="X" n="0403b12"/>膺與語連三日。大奇之。戒令刻苦事眾。遂躬操井臼。
        <lb ed="X" n="0403b13"/>司樵爨。徧掌寺務。不妨商略古今。眾莫有知者。以臘
        <lb ed="X" n="0403b14"/>高為堂中第一座。先是高安洞山。有神靈甚。膺公往
        <lb ed="X" n="0403b15"/>三峰。時受服役。既來雲居。神亦從至。舍于枯樹下。樹
        <lb ed="X" n="0403b16"/>茂。號安樂樹神。屬膺將順寂。主事僧白曰。和尚即不
        <lb ed="X" n="0403b17"/>諱。誰可繼者。曰。堂中簡。主事僧。意不在簡。謂令揀選
        <lb ed="X" n="0403b18"/>可當說法者。僉曰。第二座可然。且攝禮先請簡。簡豈
        <lb ed="X" n="0403b19"/>敢當也。既申請。簡無所辭讓。即自持道具入方丈。攝
        <lb ed="X" n="0403b20"/>眾演法自如。主事僧大沮。師知之。一夕遁去。安樂樹
        <lb ed="X" n="0403b21"/>神號泣。詰旦眾追至麥莊。悔過迎歸。聞空中連呼。曰
        <lb ed="X" n="0403b22"/>和尚來也。僧問。如何是和尚家風。曰。隨處得自在。問
        <lb ed="X" n="0403b23"/>維摩豈不是金粟如來。曰是。曰。為甚麼却在釋迦會
        <lb ed="X" n="0403b24"/>下聽法。曰。他不爭人我。問如何是朱頂王菩薩。曰。問
        <lb ed="X" n="0403c01"/>這赤頭漢作麼。問橫身蓋覆時如何。曰。還蓋得麼。問
        <lb ed="X" n="0403c02"/>蛇子什麼吞却蛇師。曰。在理何傷。問。諸佛道不得處。
        <lb ed="X" n="0403c03"/>和尚還道得麼。曰。汝道什麼處道不得。問。路逢猛虎
        <lb ed="X" n="0403c04"/>時如何。曰。千人萬人不逢。偏汝便逢。問。獨宿孤峰時
        <lb ed="X" n="0403c05"/>如何。曰。閑著七間堂。誰教汝孤峰獨宿。問。古人云。若
        <lb ed="X" n="0403c06"/>欲保任此事。直須向高高山頂立。深深海裏行。意旨
        <lb ed="X" n="0403c07"/>如何。曰。高峰深海。迴絕孤危。似汝閨閣中軟暖麼。又
        <lb ed="X" n="0403c08"/>問。叢林多好論尊貴邊事如何。曰。要汝知大唐天子。
        <lb ed="X" n="0403c09"/>不會書斷會麼。簡契悟精深。履踐明驗。而對機應物。
        <lb ed="X" n="0403c10"/>度越凡量。天下宗之。壽八十餘。無疾而化。廬州帥張
        <lb ed="X" n="0403c11"/>崇。為建塔本山。</p><p>
        <lb ed="X" n="0403c12"/>系曰。有同安丕禪師者。與師同為膺公嫡嗣。難兄弟
        <lb ed="X" n="0403c13"/>也。丕之嗣曰同安志。志之嗣曰梁山緣觀。自丕。自觀。
        <lb ed="X" n="0403c14"/>皆失考生。緣不及傳。觀之子。則為大陽玄矣。別具膺
        <lb ed="X" n="0403c15"/>公。見宋傳。</p>
</div>
