<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0399b22zhenCheng">
    <head><lb ed="X" n="0399b22"/>　　　　月川法師傳</head>
    <p><anchor n="X.77.1524.0399b23"/><lb ed="X" n="0399b23"/>鎮澄。字月川。別號空印。金臺宛平李氏子。幼聰慧弗
        <lb ed="X" n="0399b24"/>羣。十五禮西山廣應寺引公為師。得度為沙彌。登壇
        <lb ed="X" n="0399c01"/>受具。時一江澧西峰深守庵中諸大法師。弘教於大
        <lb ed="X" n="0399c02"/>都。師親依輪下。參窮性相宗旨。靡不該練。尤醉心華
        <lb ed="X" n="0399c03"/>嚴圓頓法門。如是者十餘年。復從小山笑巖二老。究
        <lb ed="X" n="0399c04"/>西來密意。殊有會焉。自是聲光動遠近。後學仰而歸
        <lb ed="X" n="0399c05"/>之。妙峰舉無遮會于五臺。師首其眾。罷會。居紫霞蘭
        <lb ed="X" n="0399c06"/>若。面迫冷壁者三年。適塔院主人。請修清凉傳。隨以
        <lb ed="X" n="0399c07"/>法席。延致四方。學士大集。至室無所容。尋與友人雪
        <lb ed="X" n="0399c08"/>峰。創獅子窟。建萬佛琉璃塔。遂成一大叢林。日遶數
        <lb ed="X" n="0399c09"/>千指。演大華嚴。寒巖氷雪中。儼然金剛窟對談也。時
        <lb ed="X" n="0399c10"/>　兩宮興福。尤注意臺山。聞師雅重之。特　賜龍藏。
        <lb ed="X" n="0399c11"/>尋延師入京。館于千佛慈因二寺。講大乘諸經。　賜
        <lb ed="X" n="0399c12"/>賚隆厚。奉　旨馳驛還山。開古竹林居之。有終焉意。
        <lb ed="X" n="0399c13"/>復修古南臺。南臺竹林。皆文殊現身處。久廢。得師而
        <lb ed="X" n="0399c14"/>復興。聖賢之蹟隱顯在人也。師自是疲於津梁。謝遣
        <lb ed="X" n="0399c15"/>諸弟子。默然兀坐。一切無預於懷。眾固請說法。師曰。
        <lb ed="X" n="0399c16"/>學者以究心為要。多說何為。爾曹勉之。吾將行矣。中
        <lb ed="X" n="0399c17"/>夜端坐而逝。時萬曆丁巳六月也。師安重寡言笑。律
        <lb ed="X" n="0399c18"/>身至嚴。御眾甚寬。說法三十餘年。處廣眾若無人。不
        <lb ed="X" n="0399c19"/>受飲食。雖天厨薦至。而粗糲自如。居恒專注理觀。安
        <lb ed="X" n="0399c20"/>坐如山。物莫之動。度生衛法之心。至老彌篤。故出師
        <lb ed="X" n="0399c21"/>之門者。皆凝厚之士。諸方取法焉。其於講演。提綱挈
        <lb ed="X" n="0399c22"/>要。時出新義。北方法席之盛。稽之前輩。無出師右者。
        <lb ed="X" n="0399c23"/>著述。有楞嚴正觀金剛正眼般若照真論因明起信
        <lb ed="X" n="0399c24"/>攝論永嘉集諸解。皆盛行于世。</p>
</div>
