<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0488b09manXian">
    <head><lb ed="X" n="0488b09"/>　　　　滿賢傳</head>
    <p><anchor n="X.77.1524.0488b10"/><lb ed="X" n="0488b10"/>滿賢。其先江西星子人。姓錢氏。自幼頴悟異。甞具戒
        <lb ed="X" n="0488b11"/>後。參訪知識。得所契證。以因緣未偶。不得弘宣助化。
        <lb ed="X" n="0488b12"/>諸方惜之。其所依祝髮。則為大淵。其所從入室。則為
        <lb ed="X" n="0488b13"/>大安。其相與同參交證。則為月心融天。然諸老其所
        <lb ed="X" n="0488b14"/>游履。初則廬嶽之黃巖。既為蓮華峰之普濟。歷白下
        <lb ed="X" n="0488b15"/>武林諸勝剎間。孤峰閙市。靡不經練。而卒老于秀州
        <lb ed="X" n="0488b16"/>之張家橋。師蚤歲出家。即知有向上事。初舉石邊水
        <lb ed="X" n="0488b17"/>泠。花裏風香之句。末自瞥然。久之。於熱病中。打脫桶
        <lb ed="X" n="0488b18"/>底。通身汗流。自是掃除建立。任意縱橫。甞束茅葢頂。
        <lb ed="X" n="0488b19"/>草食茵衣。坐風宿雪。艱苦偏至者累年。人高其行。而
        <lb ed="X" n="0488b20"/>卒不以著相誇修。作功德行佛事。孜孜無倦。又甞機
        <lb ed="X" n="0488b21"/>鋒時起。意語俱捐。漚為沙界。電拂聖賢。人企其宗。而
        <lb ed="X" n="0488b22"/>終不以恣。情越簡稱圓融。放而不流。用而無作。年六
        <lb ed="X" n="0488b23"/>十五。以萬曆戊戌歲。化於張家橋。周海門。為銘其塔
        <lb ed="X" n="0488b24"/>云。</p>
</div>
