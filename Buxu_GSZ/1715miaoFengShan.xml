<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0443c09miaoFengShan">
    <head><lb ed="X" n="0443c09"/>　　　　妙峯善禪師傳</head>
    <p><anchor n="X.77.1524.0443c10"/><lb ed="X" n="0443c10"/>妙峯善禪師。劉氏子。世居彭城。後徙吳興。年十三落
        <lb ed="X" n="0443c11"/>髮。其師教以經論。一覽輒了大意。久而棄之。時佛炤
        <lb ed="X" n="0443c12"/>唱道鄮山。師往參焉。于風幡話下悟旨。佛炤可以偈
        <lb ed="X" n="0443c13"/>曰。今日與君通一線。斬釘截鐵起吾宗。自是辯慧泉
        <lb ed="X" n="0443c14"/>湧。然不以是自足。入武康廬妙高峯。壁坐十年。身隱
        <lb ed="X" n="0443c15"/>而名彰。學者尊之。曰妙峯禪師。出世於台之慧因鴻
        <lb ed="X" n="0443c16"/>福萬年諸剎。退居皐亭劉寺者。又十餘年。其徒推迫
        <lb ed="X" n="0443c17"/>不已。復領明之瑞巖。蘇之萬壽。常之華藏。次至靈隱。
        <lb ed="X" n="0443c18"/>靈隱。密邇于闕。輪蹄湊集。師掩戶若不聞。一無所將
        <lb ed="X" n="0443c19"/>迎。公卿貴人。或見之。寒溫而已。會天童虗席。時鄭清
        <lb ed="X" n="0443c20"/>之秉鈞軸。謂非師莫宜居。因勉師行。師答曰。老僧年
        <lb ed="X" n="0443c21"/>耄矣。尚夜行不休乎。鄭公高之。師善於誘掖後進。未
        <lb ed="X" n="0443c22"/>甞厲聲色。然一經指授。無不心融神化。充然有得。相
        <lb ed="X" n="0443c23"/>傳。師住靈隱時。夜坐方丈。為四鬼舁出入。此與洞山
        <lb ed="X" n="0443c24"/>寶事相類。得道人。時或有是。不欲章異以惑<ptr target="fn1"/>修。故諱
        <lb ed="X" n="0444a01"/>而不言。中峯所謂當時賴遇妙峯。若王老師。又作修
        <lb ed="X" n="0444a02"/>行無力會也。將示寂。澡身趺坐。書偈云。來也如是。去
        <lb ed="X" n="0444a03"/>也如是。來去一如。清風萬里。遂逝。</p>
</div>
