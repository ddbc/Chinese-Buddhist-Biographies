<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0480a08deXin">
    <head><lb ed="X" n="0480a08"/>　　　　<persName key="A015564">德馨</persName>傳</head>
    <p><anchor n="X.77.1524.0480a09"/><lb ed="X" n="0480a09"/><persName key="A015564">德馨</persName>。<placeName key="CN0330782Z05AA">義烏</placeName>方氏子。幼有超俗志。依<persName key="A004551">千巖長</persName>公為弟子。
        <lb ed="X" n="0480a10"/>執侍十五年。恂恂然若闇于機者。聞法要。每嘿識心
        <lb ed="X" n="0480a11"/>通。一旦喟然歎曰。日月如跳丸。人命如春霜朝露。而
        <lb ed="X" n="0480a12"/>久安於此。吾其為井蛙乎。乃躡蹻出游<placeName key="CN0300000E12AA">吳越</placeName>間。歷抵
        <lb ed="X" n="0480a13"/>大尊宿。求切究。若<persName key="A001032">端元叟</persName>。<persName key="A000062">訢笑隱</persName>。<persName key="A015517">忠曇芳</persName>。咸嘖嘖期
        <lb ed="X" n="0480a14"/>許。又見<persName key="unknown">瑱頑石</persName>于<placeName key="unknown">石溪</placeName>。瑱問何處來。對曰。<placeName key="unknown">伏龍</placeName>。又問
        <lb ed="X" n="0480a15"/>何名。對曰。<persName key="A015564">德馨</persName>。曰有字乎。曰無。瑱云。詎不聞乎。斯是
        <lb ed="X" n="0480a16"/>陋室。惟吾<persName key="A015564">德馨</persName>。其字曰<persName key="A015564">蘭室</persName>。可也。師欣然作禮云。謝
        <lb ed="X" n="0480a17"/>和尚命字。拂衣徑出。瑱云。好箇師僧。只恁麼去。乃反
        <lb ed="X" n="0480a18"/><placeName key="unknown">伏龍</placeName>。依<persName key="A004551">長公</persName>卒其業。將一紀。<persName key="A004551">長</persName>囑之曰。汝平實地上
        <lb ed="X" n="0480a19"/>人。擔負大事。吾將爾望。宜善自護。以<date from-iso="1352-01-26" to-iso="1353-02-12" key="j22148932215276">至正壬辰</date>。杖錫
        <lb ed="X" n="0480a20"/>過<placeName key="CN0330702Z05AA">金華</placeName>。至城西止焉。其地有泉。曰<placeName key="unknown">君子泉</placeName>。乃宋<persName key="unknown">劉嶠</persName>
        <lb ed="X" n="0480a21"/>隱處。岡巒迴合。林樾幽鬱。將結茅以居。地主<persName key="unknown">曹仁卿</persName>。
        <lb ed="X" n="0480a22"/>即割以奉。緇白景向。金穀之施。不求而至。不數年遂
        <lb ed="X" n="0480a23"/>成精舍。其規制一如大伽藍。榜曰<placeName key="CN0330702T08AA">清隱</placeName>。歲無一畝之
        <lb ed="X" n="0480a24"/>入。而凡供養之需。沛然有餘。諸方參德。來視如歸。會
        <lb ed="X" n="0480b01"/><placeName key="CN0330782T01AA">聖壽</placeName>缺席。僉議。非師莫宜補其處。爭相攙勸。不從。則
        <lb ed="X" n="0480b02"/>白於郡府強起之。　<date from-iso="1361-02-14" to-iso="1362-02-03" key="j22182002218554">國朝辛丑歲</date>也。<placeName key="CN0330702Z06AA">婺</placeName>人。瞻戀莫能
        <lb ed="X" n="0480b03"/>已。曰吾師<placeName key="CN0330782T01AA">聖壽</placeName>何有焉。乃相率迓之。明年復歸<placeName key="CN0330702T08AA">清隱</placeName>。
        <lb ed="X" n="0480b04"/>又十年。<date from-iso="1372-11-04" to-iso="1373-01-31" key="j22224812222569">洪武壬子冬</date>。始化。師履行誠實。不事緣飾。凡
        <lb ed="X" n="0480b05"/>接學者。未甞一言。語相以為教。以身為教者居多。<persName key="A016009">蘇<lb ed="X" n="0480b06"/>公平仲</persName>。歸自<placeName key="CN0320105Z10AA">南京</placeName>。往往聞師名縉紳間。因就謁之。延
        <lb ed="X" n="0480b07"/>坐室中移時。起居外無一辭。請曰。甞聞<persName key="A004551">長公</persName>見客。口
        <lb ed="X" n="0480b08"/>如懸河。剎那頃數千言。師其大弟子。顧嘿然如此。將
        <lb ed="X" n="0480b09"/>不言以餂我耶。抑執德不同。作佛事亦異也。師曰。昔
        <lb ed="X" n="0480b10"/>吾師。未甞不言而未甞言。今吾。未甞言而未甞不言。
        <lb ed="X" n="0480b11"/>道無隱顯。焉有語嘿乎。<persName key="A016009">蘇</persName>深服之。以為有道之言。</p>
</div>
