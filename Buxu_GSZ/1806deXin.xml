<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0480a08deXin">
    <head><lb ed="X" n="0480a08"/>　　　　德馨傳</head>
    <p><anchor n="X.77.1524.0480a09"/><lb ed="X" n="0480a09"/>德馨。義烏方氏子。幼有超俗志。依千巖長公為弟子。
        <lb ed="X" n="0480a10"/>執侍十五年。恂恂然若闇于機者。聞法要。每嘿識心
        <lb ed="X" n="0480a11"/>通。一旦喟然歎曰。日月如跳丸。人命如春霜朝露。而
        <lb ed="X" n="0480a12"/>久安於此。吾其為井蛙乎。乃躡蹻出游吳越間。歷抵
        <lb ed="X" n="0480a13"/>大尊宿。求切究。若端元叟。訢笑隱。忠曇芳。咸嘖嘖期
        <lb ed="X" n="0480a14"/>許。又見瑱頑石于石溪。瑱問何處來。對曰。伏龍。又問
        <lb ed="X" n="0480a15"/>何名。對曰。德馨。曰有字乎。曰無。瑱云。詎不聞乎。斯是
        <lb ed="X" n="0480a16"/>陋室。惟吾德馨。其字曰蘭室。可也。師欣然作禮云。謝
        <lb ed="X" n="0480a17"/>和尚命字。拂衣徑出。瑱云。好箇師僧。只恁麼去。乃反
        <lb ed="X" n="0480a18"/>伏龍。依長公卒其業。將一紀。長囑之曰。汝平實地上
        <lb ed="X" n="0480a19"/>人。擔負大事。吾將爾望。宜善自護。以至正壬辰。杖錫
        <lb ed="X" n="0480a20"/>過金華。至城西止焉。其地有泉。曰君子泉。乃宋劉嶠
        <lb ed="X" n="0480a21"/>隱處。岡巒迴合。林樾幽鬱。將結茅以居。地主曹仁卿。
        <lb ed="X" n="0480a22"/>即割以奉。緇白景向。金穀之施。不求而至。不數年遂
        <lb ed="X" n="0480a23"/>成精舍。其規制一如大伽藍。榜曰清隱。歲無一畝之
        <lb ed="X" n="0480a24"/>入。而凡供養之需。沛然有餘。諸方參德。來視如歸。會
        <lb ed="X" n="0480b01"/>聖壽缺席。僉議。非師莫宜補其處。爭相攙勸。不從。則
        <lb ed="X" n="0480b02"/>白於郡府強起之。　國朝辛丑歲也。婺人。瞻戀莫能
        <lb ed="X" n="0480b03"/>已。曰吾師聖壽何有焉。乃相率迓之。明年復歸清隱。
        <lb ed="X" n="0480b04"/>又十年。洪武壬子冬。始化。師履行誠實。不事緣飾。凡
        <lb ed="X" n="0480b05"/>接學者。未甞一言。語相以為教。以身為教者居多。蘇
        <lb ed="X" n="0480b06"/>公平仲。歸自南京。往往聞師名縉紳間。因就謁之。延
        <lb ed="X" n="0480b07"/>坐室中移時。起居外無一辭。請曰。甞聞長公見客。口
        <lb ed="X" n="0480b08"/>如懸河。剎那頃數千言。師其大弟子。顧嘿然如此。將
        <lb ed="X" n="0480b09"/>不言以餂我耶。抑執德不同。作佛事亦異也。師曰。昔
        <lb ed="X" n="0480b10"/>吾師。未甞不言而未甞言。今吾。未甞言而未甞不言。
        <lb ed="X" n="0480b11"/>道無隱顯。焉有語嘿乎。蘇深服之。以為有道之言。</p>
</div>
