<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0450c12zhiDeng">
    <head><lb ed="X" n="0450c12"/>　　　　智燈傳</head>
    <p><anchor n="X.77.1524.0450c13"/><lb ed="X" n="0450c13"/>智燈。婺州金華人。號祖印。得法于道吾法真。為人精
        <lb ed="X" n="0450c14"/>敏有德量。道俗擁之。出世年始立也。而匡宗植道之
        <lb ed="X" n="0450c15"/>志。隱然尊宿自居。說法三十年。從者如雲。退老等覺
        <lb ed="X" n="0450c16"/>寺坐逝。有語錄一卷。鄒正言浩。序之曰。余項在中陶。
        <lb ed="X" n="0450c17"/>甞與李濤師淵。論天下之名僧。師淵語余曰。吾所見
        <lb ed="X" n="0450c18"/>祖師者。有道者也。蚤以機緣。為世導師。晚乃退居都
        <lb ed="X" n="0450c19"/>城之等覺。望其容貌。如秋際木。聽其解說。如夜半潮。
        <lb ed="X" n="0450c20"/>始竊以為未始出吾宗。而終也如一葦大海。惕惕環
        <lb ed="X" n="0450c21"/>視。莫見畔岸。後數年。復見師淵于都城。問其所謂祖
        <lb ed="X" n="0450c22"/>印者而將訪焉。則曰寂滅久矣。出其所集語錄二卷。
        <lb ed="X" n="0450c23"/>示余。余然後知師淵異時之言。尚其可以言者。祖印
        <lb ed="X" n="0450c24"/>名字。不列傳燈。始末不載傳記。幸有正言數行在耳。
        <lb ed="X" n="0451a01"/>然則正言知言。葢繇師淵知己。與祖印生氣千古。噫。
        <lb ed="X" n="0451a02"/>古德埋沒者。多矣。</p>
</div>
