<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0533c12nengChi">
    <head><lb ed="X" n="0533c12"/>　　　　天印持公傳</head>
    <p><anchor n="X.77.1524.0533c13"/><lb ed="X" n="0533c13"/>能持。閩之延平人。出家於天寧光孝寺。習經目過成
        <lb ed="X" n="0533c14"/>誦。天寧非禪者居。所事闒茸。師棄去而游方。殆遍名
        <lb ed="X" n="0533c15"/>山。親近諸名宿。後於海舟慈公言下有省。無出世意。
        <lb ed="X" n="0533c16"/>尋歸故里。結松關自休。造進日深。人無從津測。後學
        <lb ed="X" n="0533c17"/>眾四集。師亦不能終靳其說。小師隨說而錄。目曰天
        <lb ed="X" n="0533c18"/>印語錄。天印。師號也。又有徹空內集。洞雲外集。皆直
        <lb ed="X" n="0533c19"/>透玄微。不露蹊徑。人謂師善為鳴道。師如不聞。年八
        <lb ed="X" n="0533c20"/>十一。集眾告寂曰。父子上山。各自努力。箇事如何。天
        <lb ed="X" n="0533c21"/>雨地濕。且云。吾死且無葬。三年後某日。有大星自東
        <lb ed="X" n="0533c22"/>過西。葬吾時也。既寂。徒眾安其蛻草堂竹轎中。矻坐
        <lb ed="X" n="0533c23"/>如生人。雖盛夏。蠅蚋不侵。無穢氣。至其時。眾曰。曩所
        <lb ed="X" n="0533c24"/>言幻語也。言未畢。有星大如斗。從東入西。聲轟然而
        <lb ed="X" n="0534a01"/>沒。眾大驚。遂葬之。署曰天印禪師。</p>
</div>
