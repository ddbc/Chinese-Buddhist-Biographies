<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0526a08miaoEn">
    <head><lb ed="X" n="0526a08"/>　　　　妙恩傳(附大圭．契祖．杰道者)</head>
    <p><anchor n="X.77.1524.0526a09"/><lb ed="X" n="0526a09"/>妙恩。生倪氏。泉人也。持律精苦。脇不沾席者四十餘
        <lb ed="X" n="0526a10"/>年。遍參名宿。旋入雪峰。謁湘和尚蒙印可。聲價日騰
        <lb ed="X" n="0526a11"/>起。至元中。僧錄鑑義。白行省。請合開元百二十院。為
        <lb ed="X" n="0526a12"/>一大剎。請師為第一世。師慧解圓融。不以禪廢教。甞
        <lb ed="X" n="0526a13"/>註釋彌勒上生經。以見意焉。武林南山羅漢殿災。師
        <lb ed="X" n="0526a14"/>夢五百僧求依止。未幾。傳聞至。乃即夢夜也。因建羅
        <lb ed="X" n="0526a15"/>漢殿於寺東廂。如數像之[懨-猒+火]煥。一倣武林舊時。是以
        <lb ed="X" n="0526a16"/>虗空心。為福德相。益見其慧門無量也。　其法嗣大圭
        <lb ed="X" n="0526a17"/>頌曰。碧眼龐眉解魘人。容求單位笑欣欣。一朝添五
        <lb ed="X" n="0526a18"/>百閒漢。大屋潑天開紫雲。師將示寂。偈曰。不用剃頭。
        <lb ed="X" n="0526a19"/>不須澡浴。一堆紅[舀*炎]。千足萬足。既火。舍利如雨而下。
        <lb ed="X" n="0526a20"/>圭亦有行解。博極儒書。甞曰。不讀東魯論。不知西來
        <lb ed="X" n="0526a21"/>意。為文簡嚴古雅。詩尤有風致。自號夢觀道人。著夢
        <lb ed="X" n="0526a22"/>觀集。及紫雲開士傳。紙貴一時。　契祖。同安張氏生。
        <lb ed="X" n="0526a23"/>亦師付法子。使嗣位行湘師事者。善說法要。渾然天
        <lb ed="X" n="0526a24"/>成。賜號佛心正悟禪師。　有杰道者。清狂無度。恒掃除
        <lb ed="X" n="0526b01"/>街市。所至相與譁笑之。所服衣垢甚。忽取澣之言。明
        <lb ed="X" n="0526b02"/>日行矣。至明日。求僧粥不與。杰曰。求之不再。幸與我。
        <lb ed="X" n="0526b03"/>得粥還置几上。危坐而化。祖為舉火。曰。一生杰斗。打
        <lb ed="X" n="0526b04"/>硬參禪。街頭巷尾。掣風掣顛。若無末上。不值半錢杰
        <lb ed="X" n="0526b05"/>道者。誰信寒灰有煖烟。</p>
</div>
