<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0409a01daoQuan">
    <head><lb ed="X" n="0409a01"/>　　　　歸宗詮師傳</head>
    <p><anchor n="X.77.1524.0409a02"/><lb ed="X" n="0409a02"/>禪師。名道詮。生劉氏。吉州安福人也。童子棄家。事思
        <lb ed="X" n="0409a03"/>禪師。思為剃落。受具足戒。後聞長沙慧輪禪師。思一
        <lb ed="X" n="0409a04"/>見之。時馬氏竊據荊楚。與建康接壤。詮年二十餘。結
        <lb ed="X" n="0409a05"/>友冒險造焉。會馬氏滅。劉言有其地。以王逵代劉言。
        <lb ed="X" n="0409a06"/>領其事。逵見詮輩。疑為諜者。捕縛欲投江中。詮怡然
        <lb ed="X" n="0409a07"/>無怖。逵異之。以問輪曰。此道人。視死如見鼻端。何種
        <lb ed="X" n="0409a08"/>人乃能爾。輪曰。彼蓋為法忘軀之人。聞老僧虗名。故
        <lb ed="X" n="0409a09"/>來決擇耳。逵釋之加敬。詮傲然而去。依延壽十年輪
        <lb ed="X" n="0409a10"/>歿。詮還廬山。乾德初。庵于東南牛首峰下。開寶五年。
        <lb ed="X" n="0409a11"/>洪帥林仁肇。請住九峰。賜大沙門。尋屬江南國絕。僧
        <lb ed="X" n="0409a12"/>徒例試經業。師之眾並習禪觀。乃述一偈。聞于州牧
        <lb ed="X" n="0409a13"/>曰。比擬忘言合太虗。免教和氣有親疎。誰知道德全
        <lb ed="X" n="0409a14"/>無用。今日為僧貴識書。州牧閱之。與僚佐議曰。旃檀
        <lb ed="X" n="0409a15"/>林中。必無雜樹。惟師一院特免試。太平興國九年。南
        <lb ed="X" n="0409a16"/>康牧張南金。請居歸宗。雍熙二年十一月二十八日
        <lb ed="X" n="0409a17"/>中夜。辭眾而化。</p>
</div>
