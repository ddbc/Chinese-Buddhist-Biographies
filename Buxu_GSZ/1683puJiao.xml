<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0431c11puJiao">
    <head><lb ed="X" n="0431c11"/>　　　　普交．有需二師傳</head>
    <p><anchor n="X.77.1524.0431c12"/><lb ed="X" n="0431c12"/>普交。慶元畢氏子。幼頴悟。未冠得度。往南屏聽台教。
        <lb ed="X" n="0431c13"/>偶為人所窮詰。遂發憤。改服游方。造泐潭乾公。足纔
        <lb ed="X" n="0431c14"/>及門。公即呵之。擬問。公曳杖逐出。一日忽呼師。至丈
        <lb ed="X" n="0431c15"/>室曰。我有古人公案。要爾商量。擬進語。公隨喝之。師
        <lb ed="X" n="0431c16"/>頓悟乃大笑。公下禪床。執師手曰。汝會佛法耶。師喝
        <lb ed="X" n="0431c17"/>而拓開。公大笑。于是名聞四馳。後歸桑梓。留天童。掩
        <lb ed="X" n="0431c18"/>關却掃者八年。寺偶虗席。郡僚命師開法。恐其遁去。
        <lb ed="X" n="0431c19"/>預遣吏候於道。不得辭。師說法簡要。凡見僧來。必叱
        <lb ed="X" n="0431c20"/>曰。楖栗未擔時。為汝說了也。既而曰。且道說箇甚麼。
        <lb ed="X" n="0431c21"/>又曰。何不休歇去。執拄杖逐之。其機敏如此。　有需者。
        <lb ed="X" n="0431c22"/>生莆田陳氏。亦得法於乾公。隱何巖南湖。懇田自食。
        <lb ed="X" n="0431c23"/>學者漸至。隨時開導之。部使者陳覺民。聞其名。以禮
        <lb ed="X" n="0431c24"/>延至福州鼓山。繼住雪峯。有二會語。為時傳誦。師接
        <lb ed="X" n="0432a01"/>物應緣。皆人所強。不得已就之。非所願也。後辭眾。結
        <lb ed="X" n="0432a02"/>艸菴于石門。作歌見志。其詞曰。吾結艸菴蔡溪側。四
        <lb ed="X" n="0432a03"/>顧峯巒皆峭壁。石門千仞鎖天津。來者欲登那措足。
        <lb ed="X" n="0432a04"/>住此菴中是何緣。不詩不頌亦不禪。饑來苦菜和根
        <lb ed="X" n="0432a05"/>煑。疊石為床困即眠。日照諸峯因驀驀。負暄孤坐情
        <lb ed="X" n="0432a06"/>何適。馴伏珍禽趂不飛。猿猱捫我衣中虱。閑搘瘦筇
        <lb ed="X" n="0432a07"/>六七尺。山行野步扶危力。披雲入艸不辭勢。逢人打
        <lb ed="X" n="0432a08"/>破脩行窟。或停松或坐石。靜聽溪泉潄鳴玉。源深洞
        <lb ed="X" n="0432a09"/>邃來不休。聲聲奏盡無生曲。雜羽流商誰辯的。五音
        <lb ed="X" n="0432a10"/>六律徒敲擊。有時乘興上高峯。大笑狂歌天地窄。初
        <lb ed="X" n="0432a11"/>陳聘君易在京師。謁乾公。問乃鄉里尊宿。何人可親。
        <lb ed="X" n="0432a12"/>公曰。子歸見需足矣。至是。與師偕隱石門。樂道終身
        <lb ed="X" n="0432a13"/>焉。</p>
</div>
