<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0457c01ruGong">
    <head><lb ed="X" n="0457c01"/>　　　　橫川珙禪師傳</head>
    <p><anchor n="X.77.1524.0457c02"/><lb ed="X" n="0457c02"/>如珙。字子璞。永嘉林處士。娶宗正寺丞康公丕祖之
        <lb ed="X" n="0457c03"/>女舉三子。師其季也。生於宋嘉定壬午。處士。以師孩
        <lb ed="X" n="0457c04"/>孤。狷潔不肉食。難養於俗。其季父。有為禪沙門者。名
        <lb ed="X" n="0457c05"/>正則。年十五從其祝髮。預戒後即行參訪。初從石田
        <lb ed="X" n="0457c06"/>於靈隱。及癡絕至。猶留從之。然終疑礙無入。聞天目
        <lb ed="X" n="0457c07"/>禮禪師太白眾盛。往投以疑。目詧其可受。為舉南山
        <lb ed="X" n="0457c08"/>筀笋東海烏賊。師儗對。目隨掌之。因忽有省。遂留給
        <lb ed="X" n="0457c09"/>侍。國清斷橋。明眼謹肯可求藏主得師。橋遷淨慈。為
        <lb ed="X" n="0457c10"/>第一座。橋甞言。第一座有行解。可師表宰相。乃以師
        <lb ed="X" n="0457c11"/>領鴈山靈岩禪寺。說法嗣天目。師疾宗唱之濫古響。
        <lb ed="X" n="0457c12"/>瘖鬱於可不可。白黑無所諱。為提拈贊示。必崖聳標
        <lb ed="X" n="0457c13"/>立。務特起以映於古。不少牽避於俗好惡。其辯強自
        <lb ed="X" n="0457c14"/>勝若此。然與人語囁吻。促刺不敢出。視之巽愿人也。
        <lb ed="X" n="0457c15"/>其蓄眾慈以誠。不為銜勒威控之術。或面諍抗倔不
        <lb ed="X" n="0457c16"/>遜旁聽皆憤。師終無所罰。更收拭進。使之不以忤己
        <lb ed="X" n="0457c17"/>為銜。人始嫌其不威。久而懷之。舉遷能仁。丙子之亂。
        <lb ed="X" n="0457c18"/>乃歸放牧寮。辭病閉臥。不應外。至元二十年。忽有旨。
        <lb ed="X" n="0457c19"/>授師育王廣利禪寺。師愕眙。謂非己。疑拒累月乃受。
        <lb ed="X" n="0457c20"/>葢有奏於上者。而不以告。其遷能仁亦然。自公選道
        <lb ed="X" n="0457c21"/>廢。位以求得。惟師皆自至。時論榮之。師既引宗據祖。
        <lb ed="X" n="0457c22"/>屏遏今學。年漸歲炙。以取慕信。當教法衰殘。諸老師
        <lb ed="X" n="0457c23"/>物故。學者無所往。皆聚於師。故季年聲實喧震。傾撼
        <lb ed="X" n="0457c24"/>天下。然師未甞以望譽怙挾。慢略細故。雖瓦埏木植。
        <lb ed="X" n="0458a01"/>羮[卄/(爻*且)]辛醎。碎屑之間。即眾所資仰。必盡其慮力。咸有
        <lb ed="X" n="0458a02"/>跡可觀述。凡六年乃退。前退之歲。為藏穴寺側。曰此
        <lb ed="X" n="0458a03"/>菴。將沒造曰。吾旦日行矣。歸坐。書所以訣眾者而化。
        <lb ed="X" n="0458a04"/>年六十八。至元二十六年三月也。師朴。外少飾中凝
        <lb ed="X" n="0458a05"/>不雜。能持坥坦。不變於怒喜怨愛。晚居能仁育王。道
        <lb ed="X" n="0458a06"/>益光。師亦懼於無傳。講誘孜孜。未有厭位。却眾嗜閑
        <lb ed="X" n="0458a07"/>意。或迫而欲之則忻然。避脫棄比毛秕。不以進退順
        <lb ed="X" n="0458a08"/>通懷蠆芥。弟子稟遺誡。窆全身于塔。師自預為塔銘
        <lb ed="X" n="0458a09"/>及訣眾語。與所說法。有錄。高安釋圓至。序而行焉。</p>
</div>
