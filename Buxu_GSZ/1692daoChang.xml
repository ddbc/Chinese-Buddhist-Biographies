<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0435a12daoChang">
    <head><lb ed="X" n="0435a12"/>　　　　<persName key="A009482">月堂昌</persName>禪傳</head>
    <p><anchor n="X.77.1524.0435a13"/><lb ed="X" n="0435a13"/><persName key="A009482">道昌</persName>。號<persName key="A009482">月堂</persName>。湖州<placeName key="unknown">寶溪</placeName>吳氏子。得法于<persName key="A004628">雪峰慧</persName>和尚。
        <lb ed="X" n="0435a14"/>所至以行道為己任。不發化主。不事登謁。每歲食指
        <lb ed="X" n="0435a15"/>隨常住所得用之。衲子有志。充化導者多却之。有以
        <lb ed="X" n="0435a16"/>佛令比丘持鉢資養為言者。師曰。我佛在日猶可恐。
        <lb ed="X" n="0435a17"/>今為之必有好利者。而至於自鬻也。<placeName key="CN0330110T11AA">徑山</placeName><placeName key="CN0330106T54AA">淨慈</placeName><placeName key="CN0330212T01AA">育王</placeName>。
        <lb ed="X" n="0435a18"/>皆師說法處。而曲高和寡。法嗣無聞。或謂和尚行道
        <lb ed="X" n="0435a19"/>經年。門下未聞。有弟子得不辜<persName key="A004628">妙湛</persName>乎。師不對。他日
        <lb ed="X" n="0435a20"/>再言之。師曰。子不聞。昔人種瓜。而愛甚者。盛夏之日
        <lb ed="X" n="0435a21"/>方中而灌之。瓜不旋踵而淤敗。何也。其愛之非不勤。
        <lb ed="X" n="0435a22"/>然灌之不以時。適所以敗之也。諸方老宿。提挈衲子
        <lb ed="X" n="0435a23"/>不觀其道業內充。才器宏遠。止欲速其為人逮。審其
        <lb ed="X" n="0435a24"/>道德則淫汙。察其言行則乖戾。謂其公正則邪[佞-二+〦]。得
        <lb ed="X" n="0435b01"/>非愛之過其分乎。是正猶日中之灌瓜。予深恐識者
        <lb ed="X" n="0435b02"/>笑。故不為也。後有同鄉僧名<persName key="unknown">悟者</persName>。稱得師道。住杭之
        <lb ed="X" n="0435b03"/><placeName key="CN0330106M20AA">五雲山</placeName>。略展規模。然亦終不振。師每念叢林下衰。綱
        <lb ed="X" n="0435b04"/>紀大壞。皆繇為師者不統之以道。故使在下者。得以
        <lb ed="X" n="0435b05"/>非義乘之玩習。既久。遂謂當然不知其悖。故師行事
        <lb ed="X" n="0435b06"/>發言。終其身不妄。蓋於時事。深感于中。為後學法有
        <lb ed="X" n="0435b07"/>不得不然者耳。名聞于朝。賜號曰<persName key="A009482">佛行</persName>。後無疾而化。</p>
</div>
