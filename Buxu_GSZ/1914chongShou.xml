<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0518a11chongShou">
    <head><lb ed="X" n="0518a11"/>　　　　<persName key="A014369">崇壽</persName>傳</head>
    <p><anchor n="X.77.1524.0518a12"/><lb ed="X" n="0518a12"/><placeName key="PL000000034954">大邑</placeName>縣。<persName key="A014369">崇壽</persName>禪師。卭州<placeName key="PL000000035046">蒲頓</placeName>人。仇氏子也。自毀齒。趣
        <lb ed="X" n="0518a13"/>尚便高遠。家甞作佛事。則汛洒供獻。恭勤精愿。不敕
        <lb ed="X" n="0518a14"/>之而自率。甞恐若不能如法者。父母異之。乃俾隷大
        <lb ed="X" n="0518a15"/>邑<placeName key="PL000000034949">靜林</placeName>僧籍。以<persName key="A019710">仁普</persName>為師。<date key="j20841122084476" when-iso="0994">年十六</date>落髮。<date key="j20855732085937" when-iso="0998">二十</date>受具戒。
        <lb ed="X" n="0518a16"/>來成都<placeName key="PL000000034705">大慈</placeName>。聽講大乘諸經。盡通曉奧義。後七年。還
        <lb ed="X" n="0518a17"/>舊居。其所止悉流落不治。但腐椽破壁。欹斜罅漏。陳
        <lb ed="X" n="0518a18"/>屋數間而已。師恬然安一榻。處其中無厭色。禪悟之
        <lb ed="X" n="0518a19"/>暇間。亦作詩句。度夷淡清粹。與人語和輭。未甞迕物。
        <lb ed="X" n="0518a20"/>心無愛惡。色無喜慍。且堅強少疾。狀貌修偉。慈恕溫
        <lb ed="X" n="0518a21"/>裕。人無少長。咸願見之。見必拜伏欣喜。留連不忍去。
        <lb ed="X" n="0518a22"/>一日忽召其弟子<persName key="unknown">慕安</persName>等。前曰。人既生。理必有死。死
        <lb ed="X" n="0518a23"/>甞事非異事。且吾無死生久矣。汝等當體吾之所以
        <lb ed="X" n="0518a24"/>無死生者。慎勿戚戚如眾人。乃不累吾付囑。吾神光
        <lb ed="X" n="0518b01"/>一道。留此無數刻。汝當奉吾所戒。惡不宜為。善不宜
        <lb ed="X" n="0518b02"/>失。語已。攝足趺坐。疊手瞑目。而逝。搖挽不動。嶷如塑
        <lb ed="X" n="0518b03"/>刻。世壽八十有六。時<date when-iso="1064-12-09" key="j21100212110021">治平元年十月二十三日</date>也。師
        <lb ed="X" n="0518b04"/>之真身不壞。風神凝然。不異平日。徒眾因為窣堵藏
        <lb ed="X" n="0518b05"/>之。<persName key="A019714">文與可</persName>。居郡幕。時時相過從。嗣後來權州事。師已
        <lb ed="X" n="0518b06"/>化矣。枉道過邑。詣師塔下。旋遶瞻禮。悲悼歎息曰。師
        <lb ed="X" n="0518b07"/>之面目如生。而師之語音。已不聞矣。因為銘其塔。</p>
</div>
