<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0478b06puRen">
    <head><lb ed="X" n="0478b06"/>　　　　德隱仁公傳</head>
    <p><anchor n="X.77.1524.0478b07"/><lb ed="X" n="0478b07"/>普仁。字德隱。蘭溪趙氏子。趙故名宦家。師生有出塵
        <lb ed="X" n="0478b08"/>之思。博極羣書。參了然義公于智者。機鋒奮觸。當仁
        <lb ed="X" n="0478b09"/>無讓。聲稱籍籍。起叢林間。掌記室於東陽輝公。分座
        <lb ed="X" n="0478b10"/>說法于南楚悅公。古鼎銘公。月江印公。無弗咨叩。相
        <lb ed="X" n="0478b11"/>與辯詰無虗日。徵以宗門機緣。大而沙界。小而毫芒。
        <lb ed="X" n="0478b12"/>無不收攝。激揚正法之餘。旁及辭章者。唯覺隱誠公。
        <lb ed="X" n="0478b13"/>笑隱訢公。為最密。元至正乙未。部使者挽師。出世金
        <lb ed="X" n="0478b14"/>華之西峰。時天下大亂。師知事不可為。鳴鼓而退。及
        <lb ed="X" n="0478b15"/>王師聚婺州。　駕幸智者。見其山川深秀。而法席尚
        <lb ed="X" n="0478b16"/>虗。特　詔師住持。不聽。韶之南華。不遠三千里。致州
        <lb ed="X" n="0478b17"/>侯之命。不從。杭之中竺。其請如南華。又加勤焉。師惠
        <lb ed="X" n="0478b18"/>然欲往。郡守鍾某。惜其行。從容問師曰。佛法有重輕
        <lb ed="X" n="0478b19"/>耶。曰否。曰佛法既無重輕。師位寧有崇卑耶。師一笑
        <lb ed="X" n="0478b20"/>而止。久之。起應淨慈。道聲洪震。方以興壞起廢為己
        <lb ed="X" n="0478b21"/>任。而秘書事起矣。有誣智者寺僧購名畫以歸者。事
        <lb ed="X" n="0478b22"/>下刑曹。刑曹以師舊主智者。當知其是非。逮而質焉。
        <lb ed="X" n="0478b23"/>事將白。忽示微疾于京師寓舍。屈指計曰。此八月八
        <lb ed="X" n="0478b24"/>日最良。吾將逝矣。至期整衣。端坐而化。閱世六十有
        <lb ed="X" n="0478c01"/>四。僧臘五十。師風指孤峭。不樂與非類狎逢。學行之
        <lb ed="X" n="0478c02"/>士。輒敬之如賓師。縱無儋石儲。亦必久留不厭。故薦
        <lb ed="X" n="0478c03"/>紳服其偉度。樂與過從。善談論。終日不倦。玉貫珠聯。
        <lb ed="X" n="0478c04"/>纚纚絕可聽。尤能汲引後進。隨資誘掖。克底于成。有
        <lb ed="X" n="0478c05"/>三會語錄。山居詩一百首。傳世。</p>
</div>
