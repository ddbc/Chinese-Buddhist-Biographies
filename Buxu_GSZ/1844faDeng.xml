<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0493c23faDeng">
    <head><lb ed="X" n="0493c23"/>　　　　法燈禪師傳</head>
    <p><anchor n="X.77.1524.0493c24"/><lb ed="X" n="0493c24"/>法燈。字傳炤。成都華陽王氏子。自幼時。則能論氣節。
        <lb ed="X" n="0494a01"/>工翰墨。逸羣不受世緣控勒。年二十三。剃落於承天
        <lb ed="X" n="0494a02"/>院。受具足戒。即當首楞嚴講。耆年皆卑下之。其師圓
        <lb ed="X" n="0494a03"/>明大師。棄講出蜀。師侍行。至恭州而歿。師扶護歸葬
        <lb ed="X" n="0494a04"/>成都。辭塔而去。下荊江。歷淮山。北抵漢沔。徧謁諸老。
        <lb ed="X" n="0494a05"/>所至少留。機語不契。振[竺-二+束]即行。登大洪。謁楷禪師。遂
        <lb ed="X" n="0494a06"/>服膺戾止。承顏接詞。商略古今。應機妙密。當仁不讓。
        <lb ed="X" n="0494a07"/>大觀初。楷公應詔而西。三年。坐不受師名敕牒。縫掖
        <lb ed="X" n="0494a08"/>其衣謫緇州。師趼足隨之。緇之道俗高其義。太守李
        <lb ed="X" n="0494a09"/>公擴。虗太平興國禪院。以居之。於是。洞上宗風。盛於
        <lb ed="X" n="0494a10"/>京東。政和元年。楷公得釋。東遁海濵千餘里。太湖中
        <lb ed="X" n="0494a11"/>而止。草衣[澗-日+月]飲。若將終焉。師猶往從之。楷以手揶揄
        <lb ed="X" n="0494a12"/>曰。雲巖路絕。責在汝躬。行矣。師識其意。再拜而還。七
        <lb ed="X" n="0494a13"/>年。解院事。西歸京師。名聞天子。俄詔住襄陽鹿門政
        <lb ed="X" n="0494a14"/>和禪寺。師謝恩罷退。飯丞相第堂。吏抱牘至白曰。江
        <lb ed="X" n="0494a15"/>州東林寺。當改為觀。從道士所請。師避席曰。廬山冠
        <lb ed="X" n="0494a16"/>世絕境。東林又其勝處。世為僧居。如春湖白鷗。自然
        <lb ed="X" n="0494a17"/>相宜。今黃冠其中。絕境其厄會乎。丞相大以為然。東
        <lb ed="X" n="0494a18"/>林之獲存。師之力也。既至漢上。郡將諷諸山辦金帛。
        <lb ed="X" n="0494a19"/>詣京師作千道齋。師笑曰。童牙事佛有死無二。苟非
        <lb ed="X" n="0494a20"/>風狂失心。輒以十方檀施之物。千里媚道士耶。郡將
        <lb ed="X" n="0494a21"/>愧其言而止。然天下叢林。聞而壯之。鹿門。瀕漢江。斷
        <lb ed="X" n="0494a22"/>岸千尺。寺甞艱於水。師坐巖石下。念曰。吾欲叢林此
        <lb ed="X" n="0494a23"/>地。為皇朝植福。而泉不能贍眾。山靈其亦知之乎。師
        <lb ed="X" n="0494a24"/>以杖擿草根。俄眾泉觱發。一眾大驚。山中之人。目之
        <lb ed="X" n="0494b01"/>曰燈公泉。師初依夾山齡禪師。齡道孤化。而無嗣之
        <lb ed="X" n="0494b02"/>者。僧惟顯。得其旨。隱於南岳。師以書抵長沙。使者迎
        <lb ed="X" n="0494b03"/>出。以居龍安禪寺。聞者服其公。貴其行。初慧定禪師
        <lb ed="X" n="0494b04"/>自覺。革律為禪。開剏未半而逝。螘藏蜂聚。故窠遺垤。
        <lb ed="X" n="0494b05"/>十猶七。師為一新之。長廡廣廈。萬礎盤崖。椎拂之下
        <lb ed="X" n="0494b06"/>五千指。十年之間。宗風大振。人徒見其婆娑勃窣若
        <lb ed="X" n="0494b07"/>游戲。然不知其至剛峭激也。篤信所學。雖威武貴勢。
        <lb ed="X" n="0494b08"/>不敢干以非義。性喜施。不計有無。傾囷倒廩。以走人
        <lb ed="X" n="0494b09"/>之急。靖康二年春。金人復入宼。兩宮圍閉。師驚悸不
        <lb ed="X" n="0494b10"/>言。謝遣學徒。杜門面壁而已。弟子曰。朝廷軍旅之事。
        <lb ed="X" n="0494b11"/>何預林下人。而師獨憂念之深乎。師熟視。徐曰。河潤
        <lb ed="X" n="0494b12"/>九里。漸洳者三百步。木仆千仞。蹂踐者一寸草。豈有
        <lb ed="X" n="0494b13"/>中原失守。而林下之人得寧逸耶。五月十三日中夜
        <lb ed="X" n="0494b14"/>安坐。戒門弟子。皆宗門大事。不及其私。泊然而逝。檢
        <lb ed="X" n="0494b15"/>其所蓄。道具之外。書畵數軸而已。閱世五十有三。坐
        <lb ed="X" n="0494b16"/>夏三十。塔全身於山口別墅慧定塔之東。</p>
</div>
