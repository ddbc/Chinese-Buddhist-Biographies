<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0539c04tianChangSeng">
    <head><lb ed="X" n="0539c04"/>　　　　天長僧武林比丘傳</head>
    <p><anchor n="X.77.1524.0539c05"/><lb ed="X" n="0539c05"/>天長僧。少鬻於徽賈。為塾舍爨兒。性愿慤。事同舍生。
        <lb ed="X" n="0539c06"/>如其主也。居甞寂嘿。莫測所為。忽一日心開。言論有
        <lb ed="X" n="0539c07"/>異。舍生皆駭之。或叩以經書疑義。隨意解釋。遠出情
        <lb ed="X" n="0539c08"/>表。好事者。因就之問佛法大旨。所對皆與冥合。實未
        <lb ed="X" n="0539c09"/>甞識一字也。問何謂道。曰一心為道。問何謂心。曰一
        <lb ed="X" n="0539c10"/>人為心。或聞而徵之。曰吾昨所言。止得一橛耳。可再
        <lb ed="X" n="0539c11"/>申問。遂問何謂道。曰無心為道。問何謂心。曰無人為
        <lb ed="X" n="0539c12"/>心。聞者益溟涬之。皆歎曰。我輩多時。所謂使他肉身
        <lb ed="X" n="0539c13"/>菩薩也。因請為剃染。辭曰。吾身有屬。那得自便耶。願
        <lb ed="X" n="0539c14"/>給役如故。請以義錢贖之。曰可。於是。率錢歸於主人。
        <lb ed="X" n="0539c15"/>乃辭去為僧。後不知所終。</p><p>
        <lb ed="X" n="0539c16"/>武林比丘。未詳所出何地。游武林。甞混跡市廛。好與
        <lb ed="X" n="0539c17"/>文墨士游。飲啖靡擇。人謂之狂易。忽謂所游者曰。某
        <lb ed="X" n="0539c18"/>日吾當行。幸來相送。至期眾集。比丘出迎客。笑謔如
        <lb ed="X" n="0539c19"/>故曰。煩諸君雲來。何為以餞我。咸曰。誦佛號可乎。曰
        <lb ed="X" n="0539c20"/>勿煩爾。但為歌一篇好詩。問何詩佳。曰。崔題黃[鴳-女+隹]樓
        <lb ed="X" n="0539c21"/>詩。最佳也客乃抗聲歌之。比丘拍掌而和。至第三句。
        <lb ed="X" n="0539c22"/>拍未合而化。</p>
</div>
