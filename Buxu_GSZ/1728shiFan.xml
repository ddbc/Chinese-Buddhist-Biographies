<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0448b12shiFan">
    <head><lb ed="X" n="0448b12"/>　　　　無準範禪師傳</head>
    <p><anchor n="X.77.1524.0448b13"/><lb ed="X" n="0448b13"/>師範。梓潼雍氏子。九歲依陰平山道欽出家。經書過
        <lb ed="X" n="0448b14"/>目成誦。紹熈五年冬。登具戒。明年。成都坐夏。遇老宿
        <lb ed="X" n="0448b15"/>名堯者。範請益坐禪之法。堯曰。禪是何物。坐是何人。
        <lb ed="X" n="0448b16"/>範受其語。晝夜體究。一日如廁提前話。有省。遂出蜀。
        <lb ed="X" n="0448b17"/>謁佛炤於育王。炤問何處人。曰。劒州人。炤曰。將得劒
        <lb ed="X" n="0448b18"/>來否。範隨聲便喝。炤笑曰。這烏頭子亂做。範嬾剃髮
        <lb ed="X" n="0448b19"/>長故。佛炤室中。甞以烏頭子呼之。久之。欲觀台雁。拉
        <lb ed="X" n="0448b20"/>石溪月公同往。至瑞巖。時雲巢領住持事。留分座。忽
        <lb ed="X" n="0448b21"/>夜。夢偉衣冠者。持把茅見授。翼日。明州清凉專使至。
        <lb ed="X" n="0448b22"/>師受請入院。見所設伽藍神。茅其姓衣冠。與所夢無
        <lb ed="X" n="0448b23"/>異云。上堂。遂為破菴拈香。以示法切得旨深也。嗣遷
        <lb ed="X" n="0448b24"/>焦山雪竇。被旨移育王。住徑山。最久。雖兩丁火厄。而
        <lb ed="X" n="0448c01"/>旋復舊觀。號法席全盛。理宗甞召師。入慈明殿。陞座
        <lb ed="X" n="0448c02"/>說法。上親御垂聽大悅。賜佛鑑禪師號。併金襴僧伽
        <lb ed="X" n="0448c03"/>黎。淳祐戊申秋。築室明月池上。榜曰退耕。乞老於朝。
        <lb ed="X" n="0448c04"/>而舊疾適作。三月旦升堂別眾。至十五日。區畫後事。
        <lb ed="X" n="0448c05"/>親遺表。及遺書十數封。言笑如平時。其徒以遺偈為
        <lb ed="X" n="0448c06"/>請。乃執筆疾書云。來時空索索。去亦赤條條。更要問
        <lb ed="X" n="0448c07"/>端的。天台有石橋。移項而逝。</p>
</div>
