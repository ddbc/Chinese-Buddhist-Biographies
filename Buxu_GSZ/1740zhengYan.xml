<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0452b11zhengYan">
    <head><lb ed="X" n="0452b11"/>　　　　<persName key="A014786">政言</persName>．<persName key="A015278">了奇</persName>二師傳</head>
    <p><anchor n="X.77.1524.0452b12"/><lb ed="X" n="0452b12"/><persName key="A014786">政言</persName>。許州<placeName key="PL000000024830">長社</placeName>人。姓王氏。九歲事<placeName key="unknown">資福院</placeName><persName key="unknown">淨良</persName>長老。
        <lb ed="X" n="0452b13"/>為師執役。且十年辭良。游教庠。時<persName key="unknown">浩公僧錄</persName>。居<placeName key="PL000000023325">南京</placeName>。
        <lb ed="X" n="0452b14"/>講唯識論。言。往謁之。決擇性相。造理深至。<persName key="unknown">浩公</persName>心醉
        <lb ed="X" n="0452b15"/>焉。因命代演。聲稱隆起。講座方倚為重。遂改趨而縛
        <lb ed="X" n="0452b16"/>禪。坐靜於嵩山<placeName key="PL000000023258">龍潭</placeName>。又即汝州<placeName key="unknown">紫雲峯</placeName>結茆。未有所
        <lb ed="X" n="0452b17"/>入。聞<persName key="A014655">慈照</persName>禪師唱道<placeName key="PL000000023916">香山</placeName>。乃往投之。<persName key="A014655">慈照</persName>。舉金剛云
        <lb ed="X" n="0452b18"/>如來者。即諸法如義。汝如何會。因忽有省。曰。諸緣不
        <lb ed="X" n="0452b19"/>壞兮性無滅。雲散長空兮天皎月。<persName key="A014655">慈照</persName>可之。言終不
        <lb ed="X" n="0452b20"/>自肯。走<placeName key="PL000000000372">中都</placeName>。見<persName key="unknown">廣慧</persName>。<persName key="unknown">廣慧</persName>命掌記室。久之始帖然。出
        <lb ed="X" n="0452b21"/>世住<placeName key="unknown">仰天山</placeName>。遷益都<placeName key="unknown">義安院</placeName>。暨鄭州之<placeName key="PL000000023060">普照</placeName>。河南之
        <lb ed="X" n="0452b22"/><placeName key="unknown">法雲</placeName>。與天潭柘之<placeName key="PL000000000434">龍泉</placeName>。皆駐化之地。所至法音弘流。
        <lb ed="X" n="0452b23"/>霑被如響。其舉揚宗旨。脫落窠臼。如鶻起長空。駿騰
        <lb ed="X" n="0452b24"/>平野。奔逸絕塵。難為覯附。製頌古拈古各百篇。金剛
        <lb ed="X" n="0452c01"/>經證道歌有。注金臺有。錄真心有。說皆行於世。且能
        <lb ed="X" n="0452c02"/>以游戲餘力。崇飾伽藍。具有成績可考。又異乎枯槁
        <lb ed="X" n="0452c03"/>寂莫。置事物於度外。為禪者也。老於<placeName key="PL000000000161">頴</placeName>濵之<placeName key="unknown">釣臺</placeName>。以
        <lb ed="X" n="0452c04"/><date from-iso="1185-02-09" to-iso="1186-01-29" key="j21539122154266">大定乙巳年</date>。入寂。</p><p>
            <lb ed="X" n="0452c05"/><persName key="A015278">了奇</persName>。白霫<placeName key="PL000000007822">富庶</placeName>人。姓潘氏。<date key="j21388972139262" when-iso="1144">十六</date>試經得度。業華嚴。窮
            <lb ed="X" n="0452c06"/>玄洞奧。歷參知識。後於<persName key="unknown">廣慧</persName>言下知。歸廬柘水<placeName key="unknown">西溪</placeName>
            <lb ed="X" n="0452c07"/>之上。破納蔬食。滅跡絕累。十餘年。為諸貴強主<placeName key="unknown">竹林</placeName>。
            <lb ed="X" n="0452c08"/>學徒雲萃。展鉢敷坐。數盈五千。<date from-iso="1179-02-16" to-iso="1180-02-04" key="j21517272152080">大定十九年</date>。無病右
        <lb ed="X" n="0452c09"/>脇而化。世壽五十一。茶毗。舍利五色者無算。而建塔
            <lb ed="X" n="0452c10"/>焉。滹陽中<persName key="unknown">虗翁</persName>銘之曰。師應緣而來。善萬物初未形。
        <lb ed="X" n="0452c11"/>緣盡而去。了不為死生縈。游戲如幻。絕去來之妄情。
        <lb ed="X" n="0452c12"/>妙無所住。乃師之令行。嗚呼。是為之銘。</p>
</div>
