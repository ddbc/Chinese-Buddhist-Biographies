<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0398c21suAn">
    <head><lb ed="X" n="0398c21"/>　　　　素庵法師傳(附兀齋．幻齋二比丘)</head>
    <p><anchor n="X.77.1524.0398c22"/><lb ed="X" n="0398c22"/>素庵法師。諱某。生於襄陽鍾氏。壯歲棄儒。遍訪知識。
        <lb ed="X" n="0398c23"/>至南陽留山寺。禮泯庵休公落髮。瓢然一鉢。歷伏牛
        <lb ed="X" n="0398c24"/>清凉受具。依秀法師。習經論凡十一載。精其業。南禮
        <lb ed="X" n="0399a01"/>普陀。過白下。白下名流。針芥自合。以攝山講席留師。
        <lb ed="X" n="0399a02"/>道聲大振。師亦樂茲山幽[穴/逐]。遂誅茆築室。棲遲十年。
        <lb ed="X" n="0399a03"/>一日扶杖將行。留偈淨業堂云。自入棲霞已十年。東
        <lb ed="X" n="0399a04"/>修西補未曾閒。掀翻瓦礫成禪院。除剪荊榛作菜園。
        <lb ed="X" n="0399a05"/>每煉蔬羮供海眾。恒宜大教繼先賢。如斯弗為兒孫
        <lb ed="X" n="0399a06"/>業。留與同袍萬古傳。其氣韻可想矣。已而為眾復留。
        <lb ed="X" n="0399a07"/>師身長幾七尺。頭顱方直。面目有光。隆顙豐頥。音聲
        <lb ed="X" n="0399a08"/>如鐘。生平履踐。如氷雪。隨所酧應。春溫日旭。人自意
        <lb ed="X" n="0399a09"/>消。說法直截簡易。不為峻語。而格頑導愚。遠近欽悅。
        <lb ed="X" n="0399a10"/>凡講華嚴大鈔法華楞嚴諸大乘經論。各若干座。以
        <lb ed="X" n="0399a11"/>萬曆癸巳十一月十三日後夜。端坐念佛而逝。三日
        <lb ed="X" n="0399a12"/>中夜。火滿山。若列炬。閱世七十五。法臘五十。師生平
        <lb ed="X" n="0399a13"/>瑞跡甚多。初至攝山演華嚴。至入法界品。塔放五色
        <lb ed="X" n="0399a14"/>光。又一日講法華。至寶塔品。見空中光相儼然。汪司
        <lb ed="X" n="0399a15"/>馬道昆。為作銘記。司馬公兩舉無遮大會。於新安焦
        <lb ed="X" n="0399a16"/>山。見異人數十曹。伏師前以脫苦謝。司馬親見之。丙
        <lb ed="X" n="0399a17"/>戌大饑。僧眾絕食。而蕪陰郝氏。裹百斛米至。初登殿
        <lb ed="X" n="0399a18"/>禮佛。驚謂曰。是夢中教我賑米佛也。辛卯冬。講法華
        <lb ed="X" n="0399a19"/>於婁東之淮雲。至地湧品。毫光繚繞法座下。經久不
        <lb ed="X" n="0399a20"/>散。應蕪湖講。期度江。風浪大作。師呪觀音力。應聲寂
        <lb ed="X" n="0399a21"/>然。其他毛舉未易悉數。</p><p>
        <lb ed="X" n="0399a22"/>兀齋．幻齋二比丘。俱出襄陰鍾氏。為同祖兄弟。同師
        <lb ed="X" n="0399a23"/>素庵法師。稱高足。兀齋。名如慧。法師與慧。在俗父子
        <lb ed="X" n="0399a24"/>也。母汪腹之時。師已入留山矣。慧生三歷不語。一日
        <lb ed="X" n="0399b01"/>父歸省其祖。一見喜曰。我父子同出家去。家人異之。
        <lb ed="X" n="0399b02"/>五歲失母。養於伯母江。即幻齋之母也。慧。幼習世典
        <lb ed="X" n="0399b03"/>通大意。會法師集講京師。因來省。遂祝髮座下。時十
        <lb ed="X" n="0399b04"/>三歲。初聽楞嚴。至徵心辯見會五陰三科處。愕然自
        <lb ed="X" n="0399b05"/>失。乃登壇受具。晝夜六時。除聽講外。即跏趺習定。兀
        <lb ed="X" n="0399b06"/>然如槁木者三年。同學呼為兀齋。一日定中。見大光
        <lb ed="X" n="0399b07"/>明身等虗空。自是掩關不語。妙悟益發。內外典籍。寓
            <lb ed="X" n="0399b08"/>目即了。無滯義矣。</p><p>
        <lb ed="X" n="0399b09"/>幻齋。名如念。為人溫厚老成。嗜學經論如渴。二人同
        <lb ed="X" n="0399b10"/>心執侍。如阿難難陀。以故栖霞法席。為江南最。二公
        <lb ed="X" n="0399b11"/>俱善達觀老人。觀方佩南宗心印。勘辯諸方。而二公
        <lb ed="X" n="0399b12"/>與之出入議論。時蒙許可。其人可知矣。丙戌十一月
        <lb ed="X" n="0399b13"/>初七日。慧忻然謂弟子曰。我願畢將去矣。遂七日不
        <lb ed="X" n="0399b14"/>食。而精神挺然。至十三日。端坐將逝。弟子請曰。着甚
        <lb ed="X" n="0399b15"/>麼衣好。曰。不干他。遂逝。其夕。觀師在京之潭柘。夢慧
        <lb ed="X" n="0399b16"/>掉臂西行而無侶。呼之不答。訃至。方騐其異。又三年
        <lb ed="X" n="0399b17"/>戊子十一月十三日。慧方大祥。而念忽歎曰。我更十
        <lb ed="X" n="0399b18"/>日逝矣。至期果逝。與慧同塔龍化庵後。慧。世壽四十
        <lb ed="X" n="0399b19"/>四。僧臘三十二。念。世壽三十八。僧臘二十五。方今叢
        <lb ed="X" n="0399b20"/>林衰替。二公俱精進光明幢。使不奪其年。庶幾為大
        <lb ed="X" n="0399b21"/>法棟梁。而竟為報緣所局。未終下壽。遂棄人天。傷哉。</p>
</div>
