<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0420a04chengShi">
    <head><lb ed="X" n="0420a04"/>　　　　宋　棲賢湜禪師傳</head>
    <p><anchor n="X.77.1524.0420a05"/><lb ed="X" n="0420a05"/>澄湜禪師。建寧人。嗣百丈恒和尚。恒嗣法眼。師為眼
        <lb ed="X" n="0420a06"/>嫡孫。性高簡。律身精嚴。動不違法度。暮年三終藏經。
        <lb ed="X" n="0420a07"/>以坐閱為未敬。則立誦行披之。黃龍南禪師。初游方。
        <lb ed="X" n="0420a08"/>年方少從之屢年。故其平生所為。多取法焉。甞曰。棲
        <lb ed="X" n="0420a09"/>賢和尚。定從天人中來。叢林標表也。雪竇顯。甞自淮
        <lb ed="X" n="0420a10"/>山來依之。見師少接納。遂[若/(若*若)]苴不合。乃作獅子峰詩
        <lb ed="X" n="0420a11"/>而去。曰。踞地盤空勢未休。爪牙安肯混常流。天教生
        <lb ed="X" n="0420a12"/>在千峰上。不得雲擎也出頭。師住棲賢。以門庭峻嚴
        <lb ed="X" n="0420a13"/>故。參徒不盛。一日晚參眾集。師曰。早晨不與諸人相
        <lb ed="X" n="0420a14"/>見。今晚不可無言。便下座。其斬截如此。</p><p>
        <lb ed="X" n="0420a15"/>系曰。百丈恒和尚。五字三上堂。曰喫茶。曰珍重。曰歇。
        <lb ed="X" n="0420a16"/>所謂百丈有三訣。喫茶珍重歇也。湜師作略如此。真
        <lb ed="X" n="0420a17"/>有乃父風。就中些子一滴不遺。由此可觀師弟子傳
        <lb ed="X" n="0420a18"/>受源脉也。</p>
</div>
