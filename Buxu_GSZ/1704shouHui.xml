<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0439b18shouHui">
    <head><lb ed="X" n="0439b18"/>　　　　守惠傳(布衲．効常)</head>
    <p><anchor n="X.77.1524.0439b19"/><lb ed="X" n="0439b19"/>守惠。興化陳氏子。七佛旻禪師之高足也。住江州圓
        <lb ed="X" n="0439b20"/>通院。遷潭之大溈山。師行門精密。于物無忤。法輪所
        <lb ed="X" n="0439b21"/>至。龍象傾赴。政和中。前後三入內廷說法。徽宗聞之。
        <lb ed="X" n="0439b22"/>喜動顏色。賜六字師號。曰冲虗密印通慧。法門焜燿
        <lb ed="X" n="0439b23"/>極當時之盛。故陳瑩中。作旻禪師語錄序。獨云慧禪
        <lb ed="X" n="0439b24"/>師能世其學。而不及其他也。</p><p>
        <lb ed="X" n="0439c01"/>有布衲者。將住台之天寧。辭師以行。師謂之曰。至人
        <lb ed="X" n="0439c02"/>應世妙契圓常。廣真炤而不與物忤。發靈機而頓起
        <lb ed="X" n="0439c03"/>事外。高低普應。動靜自全。對之不知其所來。隨之罔
        <lb ed="X" n="0439c04"/>測其所往。觀師所云。則布衲之為人。概可見矣。　師又
        <lb ed="X" n="0439c05"/>有族子曰効常者。侍師最久。待人接物。笑容滿面。衲
        <lb ed="X" n="0439c06"/>子雲從。目為常歡喜。太尉劉綺。特敬之。書尺往復。呼
        <lb ed="X" n="0439c07"/>為歡喜禪師。受安撫霍蠡請。自公安三聖。移住大溈。
        <lb ed="X" n="0439c08"/>說法一本於師。從其道者甚眾。或云。布衲乃師之弟。
        <lb ed="X" n="0439c09"/>觀其提耳之言。頗有家庭之意。師於中秋夜。示眾云。
        <lb ed="X" n="0439c10"/>山僧生來百拙。開口都無一說。今夜指空畫空。咲倒
        <lb ed="X" n="0439c11"/>清風明月。遂告寂。數日神色不變。凜然如生。</p>
</div>
