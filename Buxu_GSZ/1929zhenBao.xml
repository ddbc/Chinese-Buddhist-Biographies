<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0522b11zhenBao">
    <head><lb ed="X" n="0522b11"/>　　　　宋　真寶．慶預傳</head>
    <p><anchor n="X.77.1524.0522b12"/><lb ed="X" n="0522b12"/>真寶。五臺山僧也。學道能外死生。靖康之擾。與其徒
        <lb ed="X" n="0522b13"/>習武事於山中。欽宗召對便殿。寶感激還山。益聚眾
        <lb ed="X" n="0522b14"/>習武。州不守。敵眾大至。寶悉力拒之不敵。寺舍焚毀。
        <lb ed="X" n="0522b15"/>僧徒逃散。酋下令。生致真寶。寶至。抗辭無擾。使郡守
        <lb ed="X" n="0522b16"/>劉騊。誘勸百方。終不顧。且曰。吾佛制戒。吾既許宋皇
        <lb ed="X" n="0522b17"/>帝以死。豈以力屈食吾言也。但速殺我。遂怡然受戮。
        <lb ed="X" n="0522b18"/>北人聞者。無不歎異。</p><p>
        <lb ed="X" n="0522b19"/>慶預。湖南京山胡氏子。問道芙蓉楷公。得要領。住大
        <lb ed="X" n="0522b20"/>洪山。靖康盜起。遠近震蕩。預。日頥指閒暇。外飭固守。
        <lb ed="X" n="0522b21"/>內事靜專謹禪誦。以定眾志。若是者數年。所活萬餘
        <lb ed="X" n="0522b22"/>人。士大夫家。賴以生者。十七八。事稍定。徙水南興國
        <lb ed="X" n="0522b23"/>寺。隨守以聞。賜號慧炤。紹興中。下匡阜入八閩。愛雪
        <lb ed="X" n="0522b24"/>峰深秀。閉關十餘年。將化別眾。書偈曰。末後一句最
        <lb ed="X" n="0522c01"/>難明。轉步回頭千萬程。除却我家親的子。更誰敢向
        <lb ed="X" n="0522c02"/>裏頭行。擲筆含笑而寂。</p>
</div>
