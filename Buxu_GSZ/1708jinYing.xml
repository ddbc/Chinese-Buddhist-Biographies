<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0441a11jinYing">
    <head><lb ed="X" n="0441a11"/>　　　　拙叟英傳</head>
    <p><anchor n="X.77.1524.0441a12"/><lb ed="X" n="0441a12"/>進英。字拙叟。吉州太和羅氏子也。幼孤。母憐之。性慧
        <lb ed="X" n="0441a13"/>敏。齠齓中。日誦千餘言。通詩禮大義。與群兒嬉游。侮
        <lb ed="X" n="0441a14"/>玩之氣出其上。親舊愛敬之。使著縫掖為書生。輙病
        <lb ed="X" n="0441a15"/>至與死鄰。母許以出家。尋愈。遂為僧洞隆童子。年十
        <lb ed="X" n="0441a16"/>八。試所習得度。受具戒。即欲經行諸方。以觀道。報劬
        <lb ed="X" n="0441a17"/>勞之德。其母有難色。於是庵於母室之外。名曰精進。
        <lb ed="X" n="0441a18"/>士大夫喜其為人。賦詩為贈。極稱道之。母歿。心喪三
        <lb ed="X" n="0441a19"/>年。修白業為冥福。即游淮海。所至少留。當時號明眼
        <lb ed="X" n="0441a20"/>尊宿徧謁之。晚見雲庵。聞貶剝諸方。以黃檗接臨濟。
        <lb ed="X" n="0441a21"/>雲門接洞山機緣。為入道之要。擿其疑處以啟問。師
        <lb ed="X" n="0441a22"/>恍然大悟。如桶底脫。佛印禪師。叢林號大宗匠。有盛
        <lb ed="X" n="0441a23"/>名。慎許可。獨以師為俊彥。師有爽氣。喜暴所長。以激
        <lb ed="X" n="0441a24"/>後學三十年。一節不移。故佛印。呼為鐵喙。初開法長
        <lb ed="X" n="0441b01"/>沙之開福。十年之間。殿閣崇成。尋棄之。翩然游五臺。
        <lb ed="X" n="0441b02"/>徧覧聖蹟。乃南還。庵梁山。天下衲子益追崇之。政和
        <lb ed="X" n="0441b03"/>甲午。衡陽道俗。迎住花藥之天寧。勸請皆一時名公
        <lb ed="X" n="0441b04"/>卿。師以教外別傳之宗授上根。以漚和般若化道俗。
        <lb ed="X" n="0441b05"/>老益康強。精進不替。甞中夜禮佛。作息飲食。不肯與
        <lb ed="X" n="0441b06"/>眾背。叢林信其誠。民人化其教。宣和三年冬。謝事復
        <lb ed="X" n="0441b07"/>庵梁山。越明年臘月。示疾蟬蛻。其激揚大事。游泳語
        <lb ed="X" n="0441b08"/>言。有三錄行世。曰報慈。曰鴈峰。曰游臺。</p>
</div>
