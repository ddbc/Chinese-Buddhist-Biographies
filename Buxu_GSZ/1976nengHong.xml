<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0535b23nengHong">
    <head><lb ed="X" n="0535b23"/>　　　　了然關主傳</head>
    <p><anchor n="X.77.1524.0535b24"/><lb ed="X" n="0535b24"/>能弘。號了然關主。以生平多病。所至輒掩關。故得是
        <lb ed="X" n="0535c01"/>稱。實密藏開公之落髮師也。師雅與紫柏尊者善。開
        <lb ed="X" n="0535c02"/>公以師。故得事紫柏尊者。萬曆癸未。師掩關東塔。紫
        <lb ed="X" n="0535c03"/>柏時栖止焉。相與體究向上事。開發良久。無何紫柏
        <lb ed="X" n="0535c04"/>北行。師命開公追隨焉。囑曰。善事此翁。倘得[囗@力]地一
        <lb ed="X" n="0535c05"/>聲幸相聞。以為吾門慶。會楞嚴新復迎。師關於東靜
        <lb ed="X" n="0535c06"/>室。紫柏故居也。師體貌清羸。神氣和粹。最喜誘接人。
        <lb ed="X" n="0535c07"/>少年研精教義。久之棄去。參雲谷和尚。看無字話。間
        <lb ed="X" n="0535c08"/>有發明。而不自肯。然從此教義益徹。每拈經論旨趣
        <lb ed="X" n="0535c09"/>示人。直截明快。聞者無不擊節。其後理會德山托鉢
        <lb ed="X" n="0535c10"/>因緣。紫柏示以偈曰。托鉢因緣不甚難。耳邊密啟即
        <lb ed="X" n="0535c11"/>幽關。師疑益甚。至是開公禁足臺山龍翻石。一夕夢
        <lb ed="X" n="0535c12"/>五齒落掌上。血跡宛然。閱數日得師書。備相誨切中。
        <lb ed="X" n="0535c13"/>及前話通所得。且請紫柏印訣。開公以師所見頭過
        <lb ed="X" n="0535c14"/>尾不過。不相肯也。報書既達。師遂遷化。開公聞訃於
        <lb ed="X" n="0535c15"/>東昌。時紫柏結夏靈巖。夢雙幢一倒於南。一倒於北。
        <lb ed="X" n="0535c16"/>次日開公至。以師訃及臺山無邊老宿之訃告。師之
        <lb ed="X" n="0535c17"/>化也。合掌呼達觀師垂光攝我。至於二四。無邊亦然。
        <lb ed="X" n="0535c18"/>一念感通。萬里不隔。水月交光。針石相引。寧為異哉。
        <lb ed="X" n="0535c19"/>師。姓某氏。嘉興王店人。生嘉靖癸卯。化萬曆戊子。世
        <lb ed="X" n="0535c20"/>壽四十六。僧臘三十。晚蒙　聖母千佛袈裟之賜。開
        <lb ed="X" n="0535c21"/>公奉靈骨。塔楞嚴方丈後。</p>
</div>
