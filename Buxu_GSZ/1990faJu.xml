<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0540c13faJu">
    <head><lb ed="X" n="0540c13"/>　　　　玉芝聚公傳</head>
    <p><anchor n="X.77.1524.0540c14"/><lb ed="X" n="0540c14"/>法聚。字月泉。嘉禾富氏子。始去俗。從師於海鹽資聖
        <lb ed="X" n="0540c15"/>寺。矢志參學。初見吉菴法舟二宿。未甚啟發。聞王陽
        <lb ed="X" n="0540c16"/>明倡良知之指於稽山。同董從吾。往謁之言相契。陽
        <lb ed="X" n="0540c17"/>明答以詩。然猶未脫然也。後於夢居禪師一掌下。洞
        <lb ed="X" n="0540c18"/>徹源底。即入武康天池山。搆精舍。顏曰玉芝。二十餘
        <lb ed="X" n="0540c19"/>年說法其中。繇是。諸方稱玉芝和尚。唐一菴。王龍溪
        <lb ed="X" n="0540c20"/>諸公。甞往來山中。證會儒釋大同之秘。師其為人也。
        <lb ed="X" n="0540c21"/>峻結圓轉。舉止瀟然。王公貴人。見其人至不敢屈。庸
        <lb ed="X" n="0540c22"/>夫竪子。一聞其教。輙興起自愧。反其所為。曲儒小士
        <lb ed="X" n="0540c23"/>多詆釋。遇師與立談。顧趨而事之。捨所學而從。彼其
        <lb ed="X" n="0540c24"/>為文也。無短長易難。皆據案落筆。應手而成。奧旨猜
        <lb ed="X" n="0541a01"/>辭。一時而徹。或以此詆之謂。師苦於文。而疎於道。文
        <lb ed="X" n="0541a02"/>如此。未甞苦也。疎於道又可信乎。師生於弘治壬子。
        <lb ed="X" n="0541a03"/>示寂於嘉靖癸亥。春秋七十有二。立塔藏骨於本山。
        <lb ed="X" n="0541a04"/>少司馬蔡公汝楠。與師有支許之契。為銘曰。聲之為
        <lb ed="X" n="0541a05"/>詩。齊之為儒。詩其無上呪耶。儒其無上法耶。</p>
</div>
