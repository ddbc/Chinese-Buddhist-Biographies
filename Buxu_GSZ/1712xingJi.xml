<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0442c21xingJi">
    <head><lb ed="X" n="0442c21"/>　　　　簡堂機傳</head>
    <p><anchor n="X.77.1524.0442c22"/><lb ed="X" n="0442c22"/>行機。號簡堂。台州楊氏子。風姿挺特。才壓儒林。年二
        <lb ed="X" n="0442c23"/>十五棄妻孥。學出世法。晚見此菴。密有契證。入番陽
        <lb ed="X" n="0442c24"/>筦山。單丁住十七年。甞值隆冬。雨雪連作。饘粥不繼。
        <lb ed="X" n="0443a01"/>師如不聞見。有頌云。地爐無火客囊空。雪似楊花落
        <lb ed="X" n="0443a02"/>歲窮。拾得斷麻穿壞衲。不知身在寂寥中。每謂人曰。
        <lb ed="X" n="0443a03"/>某猶未穩在。住山豈吾事耶。一日偶看斫樹倒地。忽
        <lb ed="X" n="0443a04"/>大悟。平昔礙膺之物。泮然氷釋。未幾。有江州圓通之
        <lb ed="X" n="0443a05"/>命。乃曰。吾道將行。即欣然曳杖而去。登座說法云。圓
        <lb ed="X" n="0443a06"/>通不開生藥舖。單單只賣死猫頭。不知那箇無思算。
        <lb ed="X" n="0443a07"/>喫著通身冷汗流。緇白驚異。法席因茲大振。自圓通
        <lb ed="X" n="0443a08"/>移國清。退居景星巖。與給事吳芾。為方外友。淳熈五
        <lb ed="X" n="0443a09"/>年。自景星赴隱靜。吳。和淵明詩十三篇。送其行。深致
        <lb ed="X" n="0443a10"/>戀戀之情。冀師早歸同逸老也。師清明夷坦。衲子稍
        <lb ed="X" n="0443a11"/>有詿誤。蔽護保惜。以成其德。甞言。人誰無過。在改之
        <lb ed="X" n="0443a12"/>為美。住筦山。日常下山。聞路傍哀泣聲。師惻然詢之。
        <lb ed="X" n="0443a13"/>一家寒疾。僅亡兩口。貧無斂具。特就市貸棺葬之。鄉
        <lb ed="X" n="0443a14"/>人感歎不已。侍郎李椿年。謂士大夫曰。吾鄉機老。有
        <lb ed="X" n="0443a15"/>道衲子也。加以慈惠及物。筦山安能久處乎。平生以
        <lb ed="X" n="0443a16"/>道自適。不急榮名。赴圓通請。隨身唯拄杖草履而已。
        <lb ed="X" n="0443a17"/>見者。色莊意解。九江守林叔達。目之曰。此佛法中津
        <lb ed="X" n="0443a18"/>梁也。其去就。真得前輩體格。故歿之日。雖走使致力。
        <lb ed="X" n="0443a19"/>為之涕下。</p>
</div>
