<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0514b01zhenRong">
    <head><lb ed="X" n="0514b01"/>　　　　大智禪師傳</head>
    <p><anchor n="X.77.1524.0514b02"/><lb ed="X" n="0514b02"/>真融。楚之麻城人也。幼有慧性。十五為沙彌。潛心教
        <lb ed="X" n="0514b03"/>乘數年。托鉢行游。涉歷名山。所至隨處結緣。嘉靖丁
        <lb ed="X" n="0514b04"/>未。抵建康。入牛首山。修苦行。明年入燕京。掛搭崇國
        <lb ed="X" n="0514b05"/>寺。諷法華經。越數月至萬壽山。登壇受戒已。入五臺
        <lb ed="X" n="0514b06"/>山。禁步五年。愈益精進。甲寅。往伏牛山龜背石。煉磨
        <lb ed="X" n="0514b07"/>三年。持行益苦。丁巳。自伏牛還楚。寓會城龍華寺轉
        <lb ed="X" n="0514b08"/>經。明年入蜀。住峨眉山頂。禁步一十二年。集眾修安
        <lb ed="X" n="0514b09"/>養行。立叢林。建藏閣。名淨土菴。接納雲水。孳孳如不
        <lb ed="X" n="0514b10"/>及。萬曆二年。出山。隨喜止[鎣-(冗-几)]華山。[鎣-(冗-几)]華與峨眉。相拱
        <lb ed="X" n="0514b11"/>向。每見朝山人眾。山路八十里。崎嶇嶮峻。風雨不時。
        <lb ed="X" n="0514b12"/>措足無地。欲為憩息之所。而難其基。聞山有池。曰金
        <lb ed="X" n="0514b13"/>蓮池。上平衍可建道場。師大喜。往視果然。遂夷石為
        <lb ed="X" n="0514b14"/>址。伐木為材。工勤於趨。人樂於助。不一二年成一大
        <lb ed="X" n="0514b15"/>剎。名金蓮菴。寔峨山之化城。雲水賴之。復修千佛閣。
        <lb ed="X" n="0514b16"/>為金蓮之鎮。既而復念。天下三大道場。五臺峨眉。已
        <lb ed="X" n="0514b17"/>獲朝參。獨普陀山。乃觀世音示化之地。可弗至乎。以
        <lb ed="X" n="0514b18"/>萬曆庚辰。渡海抵小白華。感大士示相。大慰夙願。自
        <lb ed="X" n="0514b19"/>謂。與此山有緣。餔糜喫菜。了餘生足矣。乃於寶陀寺
        <lb ed="X" n="0514b20"/>之左。曰千步沙。迤邐而東。沙盡處有山。曰光熙峰。師
        <lb ed="X" n="0514b21"/>結菴其麓。前為樓儼然。觀滄海日出。後為大士精舍。
        <lb ed="X" n="0514b22"/>其餘方丈香積。靡不翼翼然飾矣。菴成。命之曰海潮。
        <lb ed="X" n="0514b23"/>葢視峨眉[鎣-(冗-几)]華之勝。不相遠也。師為人。一味真實。捍
        <lb ed="X" n="0514b24"/>忍勤苦。剗滅情識。人無賢愚少長。一以慈眼視之。游
        <lb ed="X" n="0514c01"/>泳教海。深入三昧。終不以二門。自居淨業堂。一單終
        <lb ed="X" n="0514c02"/>身。不與眾異也。甞謂人曰。某甲苦行六十年。豈敢妄
        <lb ed="X" n="0514c03"/>有希圖。但願與三寶結緣。成人天小果。畢吾志耳。師
        <lb ed="X" n="0514c04"/>住山。多神異之跡。痛秘之人。有見者戒勿泄。靜極光
        <lb ed="X" n="0514c05"/>通。理固然耳。吾自不惑。焉敢惑人。師之道岸。無涯涘
        <lb ed="X" n="0514c06"/>矣。故朝海者見大智禪師。以為現在肉身大士。叢林
        <lb ed="X" n="0514c07"/>相傳。以為口實云。歲□□□月。坐化於海潮院。</p>
</div>
