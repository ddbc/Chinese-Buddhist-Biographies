<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0506b01yueTian">
    <head><lb ed="X" n="0506b01"/>　　　　月天傳</head>
    <p><anchor n="X.77.1524.0506b02"/><lb ed="X" n="0506b02"/>月天。未詳何許人。目雙瞽。天順末年。從一行童游方。
        <lb ed="X" n="0506b03"/>至葉縣平頂山西。忽據地坐曰。此可結菴。土人異之。
        <lb ed="X" n="0506b04"/>共施材為結一菴居焉。久之。發言輒應。事皆前知。遠
        <lb ed="X" n="0506b05"/>近施助無虗日。遂營梵剎。興工得古基。葢前代廢寺
        <lb ed="X" n="0506b06"/>也。凡施將至。必預告其徒曰。某人來。施某物。已而果
        <lb ed="X" n="0506b07"/>然。甞口占詩句。令僧行書之讀之。甚有理致。年八十
        <lb ed="X" n="0506b08"/>餘。預言化期而終。今縣北黃楝村雲潮寺。即月天所
        <lb ed="X" n="0506b09"/>建。骨塔在其傍。</p>
</div>
