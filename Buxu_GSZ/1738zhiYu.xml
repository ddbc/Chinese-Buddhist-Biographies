<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0451c06zhiYu">
    <head><lb ed="X" n="0451c06"/>　　　　虗堂愚傳</head>
    <p><anchor n="X.77.1524.0451c07"/><lb ed="X" n="0451c07"/>智愚。字虗堂。四明人。具戒游參。見運菴顏公。言下了
        <lb ed="X" n="0451c08"/>旨。出世歷住十剎。化道風行。咸淳末。被詔住徑山。室
        <lb ed="X" n="0451c09"/>中設三轉語。勘驗學人。鮮有覯其機者。曰。己眼未明
        <lb ed="X" n="0451c10"/>底。因甚將虗空。作布袴著。曰。畫地為牢。因甚透這箇
        <lb ed="X" n="0451c11"/>不過。曰。入海算沙底。因甚向鍼鋒頭上翹足。又云。虗
        <lb ed="X" n="0451c12"/>堂。初無門戶。與人近傍。亦不置之於無何有之鄉。只
        <lb ed="X" n="0451c13"/>要諸人如鐵。入土與土俱化。然後可以發越。其如運
        <lb ed="X" n="0451c14"/>糞入者。吾末如之何。一日。舉松源師臨濟示寂告眾
        <lb ed="X" n="0451c15"/>云。久參兄弟正路上行者。有只不能用黑豆法。臨濟
        <lb ed="X" n="0451c16"/>之道。將泯絕無聞。傷哉。拈云。鷲峯老大。似倚杖騎馬。
        <lb ed="X" n="0451c17"/>雖無僵臥之患。未免傍觀者醜。師先在淨慈。入院日
        <lb ed="X" n="0451c18"/>問答絕。忽天使踵門。傳旨。問趙州因甚八十行脚。虗
        <lb ed="X" n="0451c19"/>堂因甚八十住山。師。即舉趙州行脚到臨濟話。頌曰。
        <lb ed="X" n="0451c20"/>趙州八十方行脚。虗堂八十再住山。別有一機[懨-猒+火]佛
        <lb ed="X" n="0451c21"/>祖。九重城裏動龍顏。使以頌回奏。上大悅。特賜米五
        <lb ed="X" n="0451c22"/>百石。絹一百縑。開堂安眾。後示寂。塔于直嶺下曰天
        <lb ed="X" n="0451c23"/>然。先是。高麗國王。請師於彼國說法。八載還山。問法
        <lb ed="X" n="0451c24"/>弟子。隨侍千指。至我　明嘉靖間。高麗尚遣法嗣來
        <lb ed="X" n="0452a01"/>此掃塔云。彼國法道。甚盛焉。</p>
</div>
