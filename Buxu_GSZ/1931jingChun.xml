<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0523a02jingChun">
    <head><lb ed="X" n="0523a02"/>　　　　宋　<persName key="A011495">淳藏主</persName>傳</head>
    <p><anchor n="X.77.1524.0523a03"/><lb ed="X" n="0523a03"/><persName key="A011495">景淳</persName>藏主。撫州<placeName key="unknown">化度</placeName>受業。久參<persName key="A008346">寶峰祥</persName>和尚。傑出參
        <lb ed="X" n="0523a04"/>徒。其為人瀟洒高尚。備見於自述山居詩。<persName key="A008346">祥</persName>見之。諭
        <lb ed="X" n="0523a05"/><persName key="A011495">淳</persName>曰。此詩不減灌溪。恐世以伎取子。而道不信於人
        <lb ed="X" n="0523a06"/>也。詩凡數十解。今記十章。以備傳云。拙直自知趨世
        <lb ed="X" n="0523a07"/>遠。疎愚嬴得住山深。現成活計無他物。只有鱗皴杖
        <lb ed="X" n="0523a08"/>一尋。屋架數椽臨水石。門通一徑掛藤蘿。自緣此處
        <lb ed="X" n="0523a09"/>宜投老。饒得溪雲早晚過。自笑疎狂同拾得。誰知癡
        <lb ed="X" n="0523a10"/>鈍若南泉。幾回食飽游山倦。只麼和衣到處眠。瓦鐺
        <lb ed="X" n="0523a11"/>爇處清烟靄。鐵磬敲時曉韻寒。一串數珠麤又重。拈
        <lb ed="X" n="0523a12"/>來百八不相謾。一瓢顏子非為樂。四壁相如未是高。
        <lb ed="X" n="0523a13"/>爭似山家真活計。屋頭松韻響秋濤。數行大字貝多
        <lb ed="X" n="0523a14"/>葉。一炷麤香古柏根。石室靜延春晝永。杖[鵑-口+ㄙ]啼破落
        <lb ed="X" n="0523a15"/>花村。漁父子歌甘露曲。儗寒山詠法燈詩。深雲勿謂
        <lb ed="X" n="0523a16"/>無人聽。萬象森羅歷歷知。坐石已知毛骨泠。漱泉甞
        <lb ed="X" n="0523a17"/>覺齒牙清。箇中有味忘歸念。身世無餘合此情。幽巖
        <lb ed="X" n="0523a18"/>靜坐來馴虎。古[澗-日+月]經行自狎鷗。不是忘機能絕念。大
        <lb ed="X" n="0523a19"/>都投老得心休。怕寒懶剃髼鬆髮。愛煖頻添榾柮柴。
        <lb ed="X" n="0523a20"/>栗色伽棃撩亂掛。誰能勞苦強安排。其詠閒適情。可
        <lb ed="X" n="0523a21"/>謂得之至矣。倘非中有所養。孰能爾耶。惜乎。法道不
        <lb ed="X" n="0523a22"/>扼。悠悠以終老。卒中<persName key="A008346">祥</persName>公之言。虗諸方之望云。</p>
</div>
