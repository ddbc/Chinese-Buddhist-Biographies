<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0532a06miaoZhi">
    <head><lb ed="X" n="0532a06"/>　　　　<persName key="A015632">妙智</persName>．<persName key="A021633">明瑄</persName>二師傳</head>
    <p><anchor n="X.77.1524.0532a07"/><lb ed="X" n="0532a07"/><persName key="A015632">妙智</persName>。號<persName key="A015632">白猷</persName>。<placeName key="PL000000011306">浙東</placeName>楊氏子。孺時。哺以葷腥輒吐。自是
        <lb ed="X" n="0532a08"/>素食。楊氏固世信佛乘。一日隨父誦法華經。至火宅
        <lb ed="X" n="0532a09"/>求解。父異之。<date key="j22141382214502" when-iso="1350">十四</date>出家。依<placeName key="unknown">靈鷲寺</placeName><persName key="unknown">東林</persName>長老。林目其
        <lb ed="X" n="0532a10"/>頴秀欲試之。適月出。林出對曰。日瞑來看天際月。何
        <lb ed="X" n="0532a11"/>患無明。師指佛龕燈。應聲云。燭殘剔起佛前燈。管教
        <lb ed="X" n="0532a12"/>續[舀*炎]。林喜曰。此子再來人也。吾所有不足以待之。因
        <lb ed="X" n="0532a13"/>勉令遍參。由是南造<placeName key="unknown">雪峰</placeName>。西抵<placeName key="PL000000036087">峨嵋</placeName>。躡<placeName key="PL000000014411">天台</placeName><placeName key="PL000000012620">鴈宕</placeName>。叩
        <lb ed="X" n="0532a14"/>參諸識。深得言外之旨。甞歎曰。佛法無深淺。但在力
        <lb ed="X" n="0532a15"/>行。苟無得掠虗。雖望隆佛祖。於己何益。後入<placeName key="PL000000018775">廬山</placeName>。於
        <lb ed="X" n="0532a16"/><placeName key="PL000000018805">天池</placeName>舊址。葺茅居焉。母<persName key="unknown">陳氏</persName>。年七十餘。一日暴卒而
        <lb ed="X" n="0532a17"/>甦。語家人曰。昨至一處。見宮室嚴邃。叩其門。門者不
        <lb ed="X" n="0532a18"/>許入。指我歸路。仍與偈云。八十四年獅子母。偶因風
        <lb ed="X" n="0532a19"/>燭悟無常。好個愚溪勤念佛。天風吹送藕花香。時師
        <lb ed="X" n="0532a20"/>在<placeName key="PL000000018775">廬山</placeName>。自號<persName key="A015632">感溪</persName>云。後母果八十四歲卒。<date from-iso="1408-08-01" to-iso="1408-10-27" key="j22355342235621">永樂戊子<lb ed="X" n="0532a21"/>秋</date>夜。師與靜主數輩向月。忽吟<persName key="unknown">汪鼎</persName>新詩。菴無人守。
        <lb ed="X" n="0532a22"/>庚申夜。池有荷開子午花。眾問何意。笑而不答。浹旬
        <lb ed="X" n="0532a23"/>晨起。沐浴端坐。謂眾曰。今日庚午矣。偈曰。內無內外
        <lb ed="X" n="0532a24"/>無外。七十二年。隨方不碍。撇下臭皮袋。良久曰。自在。
        <lb ed="X" n="0532b01"/>遂寂。</p><p>
            <lb ed="X" n="0532b02"/><persName key="A021633">明瑄</persName>。蜀<placeName key="PL000000034150">江津</placeName>人。有戒行。性至孝。甞夜臥心動。曰。是必
        <lb ed="X" n="0532b03"/>吾親之故也。遂夜馳二百里至家。母果病。刲股以進。
        <lb ed="X" n="0532b04"/>母尋愈。感異雲籠室之瑞。里有盜者。夢師領一將軍。
        <lb ed="X" n="0532b05"/>持斧將斬之。祈哀得免。明日詣師求解。師曰。吾夢亦
        <lb ed="X" n="0532b06"/>然。可速悔改。不然禍及無救。後盜迷如故。一日暴疾。
            <lb ed="X" n="0532b07"/>連呼<persName key="A021633">瑄</persName>師救我救我。無幾何死矣。師年八十而化。山
        <lb ed="X" n="0532b08"/>下人。見五色雲中。持錫飄然而去。</p>
</div>
