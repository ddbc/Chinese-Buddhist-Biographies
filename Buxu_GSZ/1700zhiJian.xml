<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0438a23zhiJian">
    <head><lb ed="X" n="0438a23"/>　　　　智鑒傳</head>
    <p><anchor n="X.77.1524.0438a24"/><lb ed="X" n="0438a24"/>智鑒。滁之全椒人。生吳氏。自兒時。已喜佛書。每以白
        <lb ed="X" n="0438b01"/>紙為經。跏趺端坐誦之。聲琅琅動人。母甞與洗手瘍。
        <lb ed="X" n="0438b02"/>戲問。是甚麼手。對曰。佛手。視母大笑。俄二親俱喪。依
        <lb ed="X" n="0438b03"/>長蘆真歇。了出家厲精。脇不至席者數年。時大休珏
        <lb ed="X" n="0438b04"/>公。為首座。指為法器。從道法師領戒。入象山之鄭行
        <lb ed="X" n="0438b05"/>山。縛茆而居。山當海岸孤絕處多妖怪。師吊影其間
        <lb ed="X" n="0438b06"/>百怪不能惑。地高無水。禱曰。吾辦道來此。神其惠我
        <lb ed="X" n="0438b07"/>泉。因鋤小坎。移時而水溢。食不繼啖。松栢以療飢。甞
        <lb ed="X" n="0438b08"/>深夜打坐。聞庵後巗石震響。如鬪擊。旦起視之。有巨
        <lb ed="X" n="0438b09"/>石飛墜。越庵而立於門並庵。大木無不摧拉。而庵獨
        <lb ed="X" n="0438b10"/>無恙。一日有巨蟒入庵。矯首怒視。越數日。復旋繞於
        <lb ed="X" n="0438b11"/>牀。師不顧而去。變怪百出。師舉不為動徐亦帖然。一
        <lb ed="X" n="0438b12"/>夕深定中。豁然開悟。身心世界。洞如琉璃。自念云。威
        <lb ed="X" n="0438b13"/>音王已前。無師自證。威音王已後。無師自證者。皆天
        <lb ed="X" n="0438b14"/>魔外道。遂下山。見延壽然曰。日來肚大無物可餐。庵
        <lb ed="X" n="0438b15"/>小無床可臥。若能與食展庵則住。不然則去。然與師
        <lb ed="X" n="0438b16"/>反覆問答。不能屈。因叩其所得。呈一頌。然喜曰。鑒公
        <lb ed="X" n="0438b17"/>徹也。復航海。見大休於岳林。試其機辯無碍。歎曰。佛
        <lb ed="X" n="0438b18"/>祖不奈爾何。因為行乞。擔二布囊。隨得即受。備歷艱
        <lb ed="X" n="0438b19"/>勤。人所不堪。翠山宗白頭。謂師曰。為眾竭力。不無其
        <lb ed="X" n="0438b20"/>勞。師云。須知有不勞者。宗曰。尊貴位中收不得時如
        <lb ed="X" n="0438b21"/>何。師云。觸處相逢不相識。宗曰。猶是途中賓主。如何
        <lb ed="X" n="0438b22"/>是主中主。師云。丙丁吹滅火。宗以手掩師口。師拂其
        <lb ed="X" n="0438b23"/>袖。宗遷雪竇。挽師偕行。荷負眾事。時法堂新飾。命師
        <lb ed="X" n="0438b24"/>普說。宗竊聽。歎曰。吾生有耳。未甞聞也。出世為大休
        <lb ed="X" n="0438c01"/>燒香。前後六坐道場。皆王公大人推引。紹熈二年。謝
        <lb ed="X" n="0438c02"/>事止于雪竇之東庵。明年七月。示恙。戒弟子曰。吾行
        <lb ed="X" n="0438c03"/>矣。送終須務簡約。勿素服哀慟。言訖而逝。閱世八十
        <lb ed="X" n="0438c04"/>八。坐夏五十三。塔全身于山之左。師天資朴厚。見地
        <lb ed="X" n="0438c05"/>穩密。操履苦硬。至死不少變。具大辯才。浩瀚無際。叩
        <lb ed="X" n="0438c06"/>之滾滾無倦。受施山積。悉為公費。故六主廢剎。積逋
        <lb ed="X" n="0438c07"/>動數千緡。不過期月。而百務一新。目其所榻。則丈室
        <lb ed="X" n="0438c08"/>蕭然懸磬也。加以精誠所感。禱雨晹。救疾苦。其應如
        <lb ed="X" n="0438c09"/>響。神祠烹宰。輙為易以素饌。有藏其鬚髮而得舍利
        <lb ed="X" n="0438c10"/>者。此皆世俗所創見。師不欲人言之。以為非此道之
        <lb ed="X" n="0438c11"/>極致。使其有之。皆亦師之餘也。師道聲震海內。而跡
        <lb ed="X" n="0438c12"/>曾不越四明之境。故自號足庵云。</p>
</div>
