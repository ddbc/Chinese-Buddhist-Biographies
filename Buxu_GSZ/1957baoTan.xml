<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0530a02baoTan">
    <head><lb ed="X" n="0530a02"/>　　　　<persName key="A009334">示應</persName>傳</head>
    <p><anchor n="X.77.1524.0530a03"/><lb ed="X" n="0530a03"/><persName key="A009334">示應</persName>。<persName key="A009334">寶曇</persName>其別號也。其先世。自<placeName key="PL000000023322">汴</placeName>入<placeName key="PL000000009918">吳</placeName>。宋丞相<persName key="A016950">王文<lb ed="X" n="0530a04"/>穆</persName>公之後。有居<placeName key="PL000000013003">吳興</placeName>者。祖父皆隱德弗耀。唯信慕出
        <lb ed="X" n="0530a05"/>世法。母<persName key="unknown">朱氏</persName>。奉佛尤謹。一夕夢僧踵門而娠。既而有
        <lb ed="X" n="0530a06"/>僧自<placeName key="PL000000012081">天目</placeName>來。知<persName key="A009087">斷崖</persName>禪師謝世。正夢時也。自是人皆
        <lb ed="X" n="0530a07"/>謂。師為<persName key="A009087">斷崖</persName>再世。在襁褓中。遇僧輒喜而笑。解禮佛
        <lb ed="X" n="0530a08"/>疊足而坐。所至緇白景從。莫不皆以和尚稱之。雖老
        <lb ed="X" n="0530a09"/>師宿德致敬。坦不為讓。人爭施金帛。得之隨方立僧
        <lb ed="X" n="0530a10"/>伽藍造佛像。餘則給施貧乏。　<date from-iso="1368-01-31" to-iso="1375-09-08" key="j22207422223519"><persName key="A003672">高皇</persName>即位</date>。訪求山林
        <lb ed="X" n="0530a11"/>遺逸。及有道行之士。師被徵。應對稱　旨。賜饍慰勞。
        <lb ed="X" n="0530a12"/>久之。令居龍河<placeName key="PL000000009061">天界寺</placeName>。　<date from-iso="1378-02-06" to-iso="1379-01-26" key="j22244012224755">洪武十一年</date>。　上以<placeName key="PL000000036087">峨眉</placeName>
        <lb ed="X" n="0530a13"/>乃<persName key="A003079">普賢</persName>應化之地。久乏唱導之師。曰無如應者。召見
        <lb ed="X" n="0530a14"/>慰而遣之。居八年。<placeName key="PL000000034728">蜀</placeName>人咸被其化。時諸　藩邸王侯
        <lb ed="X" n="0530a15"/>士庶。施者日至。乃於絕頂<placeName key="PL000000036350">光相寺</placeName>。範銅鑄大士像。構
        <lb ed="X" n="0530a16"/>重板屋以覆之。<date from-iso="1391-02-13" to-iso="1392-02-01" key="j22291562229509">二十四年</date>。分僧清理釋教。　上諭僧
        <lb ed="X" n="0530a17"/>錄司官。<persName key="A009334">寶曇</persName>居<placeName key="PL000000034728">蜀</placeName>。人服其化。就委區理。訖事來朝。以
        <lb ed="X" n="0530a18"/><date from-iso="1392-06-29" to-iso="1392-07-27" key="j22296582229686">次年六月</date>。復命<placeName key="PL000000008891">京師</placeName>。處置如式。深得　上心。天顏大
        <lb ed="X" n="0530a19"/>悅。因奏先所居吳門<placeName key="unknown">集雲</placeName><placeName key="unknown">妙隱</placeName><placeName key="unknown">大雲</placeName>三阿練若。同一
        <lb ed="X" n="0530a20"/>根蒂。今離而為三。乞合為一。　上是其言。　敕賜<placeName key="PL000000009857">南<lb ed="X" n="0530a21"/>禪集雲</placeName>之額。期十月陛辭而還。而疾作矣。以<date when-iso="1392-07-07" key="j22296662229666">六月初<lb ed="X" n="0530a22"/>九日</date>。瞑目跏趺而逝。時隆暑。顏色不變。芳香襲人。得
        <lb ed="X" n="0530a23"/>壽五十有九。僧臘如之。　上聞。為之傷悼。尋遣官諭
        <lb ed="X" n="0530a24"/>祭。飯僧三千員。茶毗。會者以萬計。其徒分遺骨。歸<placeName key="PL000000009918">姑<lb ed="X" n="0530b01"/>蘇</placeName><placeName key="PL000000036087">峨眉</placeName>。各建塔奉之。信士<persName key="unknown">李正</persName>。因親侍日久。凡出處
        <lb ed="X" n="0530b02"/>不約而先至。後事尤盡心焉。師平生不作表襮之行。
        <lb ed="X" n="0530b03"/>而世共尊之。不為溢美之言。而人益信之。屢營梵剎。
        <lb ed="X" n="0530b04"/>不居其功。云之若遺焉。非其了達生死皆如幻夢者。
        <lb ed="X" n="0530b05"/>能若是乎。</p>
</div>
