<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0525b24deXi">
    <head><lb ed="X" n="0525b24"/>　　　　<persName key="A021600">得喜</persName>．<persName key="A012794">無照</persName>．<persName key="A021601">無碍</persName>傳</head>
    <p><anchor n="X.77.1524.0525c01"/><lb ed="X" n="0525c01"/><persName key="A021600">得喜</persName>。錢氏子。童丱時。依<persName key="unknown">興聖權</persName>公薙染。及長慕禪宗。
        <lb ed="X" n="0525c02"/>登<placeName key="PL000000012081">天目山</placeName>。叩<persName key="A000655">幻住老人</persName>。有契。旋歸里。清信士有以花
        <lb ed="X" n="0525c03"/>園地施者。師受而結菴。鑿基得古石。刻錢喜二字。眾
        <lb ed="X" n="0525c04"/>異之。菴成。禪錫紛委。<persName key="A000655">幻住</persName>為大書喜見二字。顏其戶。
        <lb ed="X" n="0525c05"/>從是鄉人。稱師為<persName key="A021600">喜菩薩</persName>。師。以學佛須以解脫為心。
        <lb ed="X" n="0525c06"/>慈普為行。道風所感。一鉢無盡。四事供眾之外。濟益
        <lb ed="X" n="0525c07"/>深廣。衣寒藥病。赴者如歸。生而饑者。養之如人父。死
        <lb ed="X" n="0525c08"/>而暴者。葬之如人子。一以誠信真實。為之弗勌也。甞
        <lb ed="X" n="0525c09"/>演法於<placeName key="PL000000010243">吳江</placeName><persName key="unknown">程林仲</persName>家。有神人。白帽金甲合掌聽。其
        <lb ed="X" n="0525c10"/>後舉眾見之。凡諸大家禳祈。惟師一至為幸。<date from-iso="1330-06-02" to-iso="1333-11-22" key="j22069852208254">至順中</date>。
        <lb ed="X" n="0525c11"/>移錫<placeName key="unknown">盤龍塘</placeName>。未幾成巨剎。化後舍利纍纍。火處穿斸
        <lb ed="X" n="0525c12"/>求之皆得。<persName key="A012794">鑑無照</persName><persName key="A021601">鑑無碍</persName>二公。皆甞事<persName key="A000655">幻住</persName>。</p><p>
            <lb ed="X" n="0525c13"/><persName key="A012794">無照</persName>。<placeName key="PL000000018066">南詔</placeName>人。初習教。辨博英發。每曰。吾聞中國有禪
        <lb ed="X" n="0525c14"/>宗。使審是耶吾將從其學。使或未當。吾將易其宗旨。
        <lb ed="X" n="0525c15"/>由其國萬里來。一言而悟徹法源。方圖歸以倡道。而
            <lb ed="X" n="0525c16"/>殞於中吳。春秋僅三十有七也。<persName key="A000655">幻住</persName>。祭而哭之以文
            <lb ed="X" n="0525c17"/>曰。謂<persName key="A012794">無照</persName>。於吾道有所悟兮。真機歷掌。其誰敢欺。謂
            <lb ed="X" n="0525c18"/><persName key="A012794">無照</persName>。於吾道無所悟兮。大方極目。云胡不迷。笑德山
        <lb ed="X" n="0525c19"/>之焚疏鈔兮。何取舍之紛馳。鄙良遂之歸罷講兮。徒
        <lb ed="X" n="0525c20"/>此是而彼非。惟吾無照總不然兮。即名言與實相。互
        <lb ed="X" n="0525c21"/>融交涉而無虧。出入兩宗大匠之門兮。孰不歎美而
        <lb ed="X" n="0525c22"/>稱奇。屈指八載之相從兮。靡有間其毫釐。我閱人之
            <lb ed="X" n="0525c23"/>既多兮。求如<persName key="A012794">無照</persName>者。非惟今少。於古亦稀。我不哀<persName key="A012794">無<lb ed="X" n="0525c24"/>炤</persName>之亡兮。哀祖道之既隳。而今而後。孰與扶顛而持
        <lb ed="X" n="0526a01"/>危。對爐熏於今夕兮。與山川草木。同懷絕世之悲。讀
        <lb ed="X" n="0526a02"/>此文酸鼻。苟其人非真有大過人者。不足致老子惜
            <lb ed="X" n="0526a03"/>之至是也。然<placeName key="PL000000018066">南詔</placeName>之有禪宗。實自<persName key="A012794">無炤</persName>始。</p><p>
                <lb ed="X" n="0526a04"/><persName key="A021601">無礙</persName>。<placeName key="PL000000012514">永嘉</placeName>人。參<persName key="A000655">幻住</persName>。久之無省。<persName key="A000655">幻住</persName>指見<persName key="unknown">龍淵</persName>。一日
        <lb ed="X" n="0526a05"/>聞蓮香得入。有偈曰。箇中消息本尋常。幾度無端謾
        <lb ed="X" n="0526a06"/>度量。今日疑團百雜碎。西風一陣白蓮香。不知其所
        <lb ed="X" n="0526a07"/>終。</p>
</div>
