<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0477c08daoYong">
    <head><lb ed="X" n="0477c08"/>　　　　非幻禪師傳</head>
    <p><anchor n="X.77.1524.0477c09"/><lb ed="X" n="0477c09"/>道永。字無涯。非幻其號。信安浮石鄉吳氏子。初娠。父
        <lb ed="X" n="0477c10"/>夢明果長老肩輿至門。誕之夕復然。因名之曰原僧。
        <lb ed="X" n="0477c11"/>信嚮堅定。初識字。日課金剛經一卷。父以宿因。俾入
        <lb ed="X" n="0477c12"/>烏石山。從傑峰愚公為僧。初入門。峰問。何處來。師答
        <lb ed="X" n="0477c13"/>云。虗空無向背。峰隨指寺鐘俾作頌。即口占偈云。百
        <lb ed="X" n="0477c14"/>鍊鑪中滾出來。虗空元不惹塵埃。如今掛在人頭上。
        <lb ed="X" n="0477c15"/>撞著洪音遍九垓。時年十二。峰大器之。即令祝髮居
        <lb ed="X" n="0477c16"/>座下。躬服勞勩弗懈。積久凝滯澌盡。游刃肯綮。所向
        <lb ed="X" n="0477c17"/>無礙。遂受印可。永樂丁亥初。　太宗文皇帝。有事於
        <lb ed="X" n="0477c18"/>長陵。廷臣有言。師精於地理學者。徵至。入對稱　旨
        <lb ed="X" n="0477c19"/>意大加宴賚。即授欽天監五官靈臺郎。賜七品服。俾
        <lb ed="X" n="0477c20"/>蒞其事。事畢。將大用之。師懇求願復為僧。遂擢僧錄
        <lb ed="X" n="0477c21"/>司右闡教。住南京碧峰寺。未幾。俾住持靈谷寺。　恩
        <lb ed="X" n="0477c22"/>遇益隆。庚子閏正月二十八日示寂。時　朝廷。方于
        <lb ed="X" n="0477c23"/>靈谷建大齋。禮官董其事甚嚴。師獨若不經意。其徒
        <lb ed="X" n="0477c24"/>怪問之。師笑曰。自家有一大事。甚緊無暇他及。至是
        <lb ed="X" n="0478a01"/>沐浴更衣。敷坐榻上。二僧捧紙至前。把筆大書偈云。
        <lb ed="X" n="0478a02"/>生死悠悠絕世緣。蒙　恩永樂太平年。這回撒手歸
        <lb ed="X" n="0478a03"/>空去。雪霽雲消月正圓。投筆而逝。同官啟聞。有命停
        <lb ed="X" n="0478a04"/>龕方丈。十又三日。再遣官致祭。顏面如生。茶毗之夕。
        <lb ed="X" n="0478a05"/>祥烟彌布。舍利充滿。師說法。簡易剴切。從而歸之者。
        <lb ed="X" n="0478a06"/>如水就下。至不可遏。連主大剎。率能興墜起廢。至機
        <lb ed="X" n="0478a07"/>鋒觸發。往往屈其行輩。聲聞遠邇。亦宗門之巨擘云。</p>
</div>
