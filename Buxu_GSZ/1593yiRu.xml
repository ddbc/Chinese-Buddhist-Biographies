<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0393b10yiRu">
    <head><lb ed="X" n="0393b10"/>　　　　一如傳(附能義)</head>
    <p><anchor n="X.77.1524.0393b11"/><lb ed="X" n="0393b11"/>一如。字一菴。既老別號退翁。上虞孫氏子也。年十三
        <lb ed="X" n="0393b12"/>辭父母。[隸-木+匕]長慶為僧。從具菴玘公。於吳山寶奎寺。礪
        <lb ed="X" n="0393b13"/>志所業。祁寒盛暑不少懈。一義之未徹。一疑之未釋。
        <lb ed="X" n="0393b14"/>必究竟乃已。攻苦[擊-手+口]淡。逾久逾篤。遂深造閫奧　洪
        <lb ed="X" n="0393b15"/>武十八年。出世住松江崇慶。進住蘇之北禪。緇素歸
        <lb ed="X" n="0393b16"/>化者日眾。二十七年。南洲洽公。掌僧錄司。兼主大報
        <lb ed="X" n="0393b17"/>恩寺。延師為都講。時清理釋教。庶務叢脞。洽公酬應
        <lb ed="X" n="0393b18"/>上下。而講演不廢。葢資於師為多。二十八年住杭州
        <lb ed="X" n="0393b19"/>天竺靈山寺。三十一年。住上竺。益以振宗啟後為己
        <lb ed="X" n="0393b20"/>任。而從學者益眾。　永樂初。退處大報恩寺。以法華
        <lb ed="X" n="0393b21"/>如來奧旨所寓。非學者所易入。乃集眾說為之註。太
        <lb ed="X" n="0393b22"/>子少師姚公。為序之。且稱如公兩浙一人。　上甞覽
        <lb ed="X" n="0393b23"/>之。獎諭再三。加以厚賚。十二年被召。纂修大藏經。而
        <lb ed="X" n="0393b24"/>師總其事。授僧錄司右覺義。既陞右闡教。　洪熈元
        <lb ed="X" n="0393c01"/>年三月。示寂於京師海印寺。春秋七十有四。坐六十
        <lb ed="X" n="0393c02"/>一夏。闍維。舌本不壞。塔而藏焉。</p><p>
        <lb ed="X" n="0393c03"/>能義者。四明人。與如同時。道望亦相等。埒皆為僧錄
        <lb ed="X" n="0393c04"/>司官。受知于　皇上。楊東里序如塔云。吾行四方。所
        <lb ed="X" n="0393c05"/>遇其人。器識論議。偉然出乎眾人。而汲汲以修。廢舉
        <lb ed="X" n="0393c06"/>墜光。大師門為任者。亦不少矣。則豈獨昔之時為然
        <lb ed="X" n="0393c07"/>或。而求夫淵然。其存泊然。其行望之如無能。即之而
        <lb ed="X" n="0393c08"/>有味者。葢在昔已不多得。亦何獨於今也。　太宗皇
        <lb ed="X" n="0393c09"/>帝。臨御四方之名高僧。皆甞入覲。而　聖心所重者。
        <lb ed="X" n="0393c10"/>獨四明之能義。會稽之一如。噫。是豈偶然哉。又云。二
        <lb ed="X" n="0393c11"/>師。恂恂溫恭。言若不出口。如。深於法華。義。深於楞嚴。</p>
</div>
