<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0503a22faChong">
    <head><lb ed="X" n="0503a22"/>　　　　金　法冲傳</head>
    <p><anchor n="X.77.1524.0503a23"/><lb ed="X" n="0503a23"/>法冲大師。不知何許人。居五臺山。神異莫測。大定中
        <lb ed="X" n="0503a24"/>黃冠蕭守真。上奏請與沙門角力。金主許之。師應召
        <lb ed="X" n="0503b01"/>入京。止昊天寺。明日於殿庭相試。蕭。能飲斗酒自若。
        <lb ed="X" n="0503b02"/>謂冲曰。沙門能飲乎。如弗能則出吾下矣。師曰。吾能
        <lb ed="X" n="0503b03"/>一飲十斛。不足為難。但吾佛有戒。沙門不得飲酒。請
        <lb ed="X" n="0503b04"/>加砒霜鴆毒於中。我與若飲。庶不為犯。若能飲之乎。
        <lb ed="X" n="0503b05"/>蕭曰。請沙門先之。師手持毒酒。口誦呪。飲之如吸水。
        <lb ed="X" n="0503b06"/>飲畢倒器。相示無遺然涓滴。即滿盛一器。與蕭。蕭觳
        <lb ed="X" n="0503b07"/>觫不敢受。師曰。汝出吾下矣。蕭猶大言矜高。師於地
        <lb ed="X" n="0503b08"/>畫金剛圈呪之。蕭不覺投入圈中。汗如雨下。醜態狼
        <lb ed="X" n="0503b09"/>籍。盡力求出而不能。上勸師捨之。師曰。若非帝前。吾
        <lb ed="X" n="0503b10"/>以金剛杵碎爾首。金主大加賞歎。賜儀仗送還山。敕
        <lb ed="X" n="0503b11"/>建萬歲寺。居之。</p>
</div>
