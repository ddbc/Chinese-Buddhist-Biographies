<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0436b17shaoLong">
    <head><lb ed="X" n="0436b17"/>　　　　虎丘隆禪師傳</head>
    <p><anchor n="X.77.1524.0436b18"/><lb ed="X" n="0436b18"/>紹隆。和州含山人。九歲謝父母去家。依縣之佛慧院。
        <lb ed="X" n="0436b19"/>又六歲削髮受具。又五歲而束包曳杖。飄然有四方
        <lb ed="X" n="0436b20"/>之志。首謁長蘆淨炤禪師。參叩之間。景響有得。因閱
        <lb ed="X" n="0436b21"/>圓悟語錄。撫卷歎曰。想酢生液。雖未能澆腹沃胃。要
        <lb ed="X" n="0436b22"/>且使人慶快。第恨未親聆謦欬耳。至寶峯謁湛堂。叩
        <lb ed="X" n="0436b23"/>死心於黃龍。死心機鋒橫出。諸方吞[舀*炎]。非上上根。莫
        <lb ed="X" n="0436b24"/>能當。而於師獨器重稱賞。眾皆側目。將趨夾山見圓
        <lb ed="X" n="0436c01"/>悟。道龍牙。遇泐潭乾公之法子密公。相與甚厚。每研
        <lb ed="X" n="0436c02"/>推古今。至投合處。抵掌軒渠。或若佯狂。議者。謂今之
        <lb ed="X" n="0436c03"/>溈仰寒拾也。及見圓悟。圓悟移道林。師從焉。一日入
        <lb ed="X" n="0436c04"/>室。圓悟引教云。見見之時。見非是見。見猶離見。見不
        <lb ed="X" n="0436c05"/>能及。舉拳曰。還見麼。曰。見。圓悟曰。頭上安頭。師於此
        <lb ed="X" n="0436c06"/>有省。圓悟叱曰。見個甚麼。曰。竹密不妨流水過。圓悟
        <lb ed="X" n="0436c07"/>肯之。自是與圓悟。形影上下。又二十年。斧搜鑿索。盡
        <lb ed="X" n="0436c08"/>得其秘。或。疑師道貌甚愞。問圓悟曰。隆藏主。柔易若
        <lb ed="X" n="0436c09"/>此。何能為哉。圓悟曰。瞌睡虎耳。後歸邑住城西開聖。
        <lb ed="X" n="0436c10"/>建炎之擾盜。起淮上。乃南渡結廬銅峰之下。適彰教
        <lb ed="X" n="0436c11"/>虗席。郡守李尚書光。延師居之。四年而遷虎丘。時圓
        <lb ed="X" n="0436c12"/>悟以亂離歸蜀。曩之輻湊川奔。一時後進。望山而趨。
        <lb ed="X" n="0436c13"/>師每登座。從實吐露。一味平等。隨根所應。皆愜其欲。
        <lb ed="X" n="0436c14"/>故圓悟之道。復大振於東南。居三年感微疾。白眾曰
        <lb ed="X" n="0436c15"/>當以第一座宗達承院事。大書伽陀曰。無法可說。是
        <lb ed="X" n="0436c16"/>名說法。所以佛法無有剩語。珍重。擲筆坐逝。紹興六
        <lb ed="X" n="0436c17"/>年丙辰五月也。住世六十。坐四十五夏。塔全身于山
        <lb ed="X" n="0436c18"/>之陽。</p><p>
        <lb ed="X" n="0436c19"/>　曹洞氏之老秀公鎮虎丘。明年始以官命。并西庵
        <lb ed="X" n="0436c20"/>　墟之徙其棟瓦椽梠。完寺壞屋。於是虎丘隆禪師
        <lb ed="X" n="0436c21"/>　之塔。破而復新。藩級崇宏。奧閾冥深。戶容庭貌。煒
        <lb ed="X" n="0436c22"/>　煥赫奕。觀瞻聳悅。如教復振。論者多秀公之義。頌
        <lb ed="X" n="0436c23"/>　聲不期而作焉。惟禪師之道。於臨濟氏。為正胤的
        <lb ed="X" n="0436c24"/>　受。當教統之季。群宗遺支。微絕不嗣。獨禪師眾胄。
        <lb ed="X" n="0437a01"/>　曼衍天下。百年之間。以道德表茲山居。禪師之居
        <lb ed="X" n="0437a02"/>　者。父子弟昆。後先之踵相接也。然皆熟視其祖。凜
        <lb ed="X" n="0437a03"/>　然欲壓。于頹簷仆壁之下。莫肯引手持一瓦一木。
        <lb ed="X" n="0437a04"/>　捄其風雨寒暑。而秀公異氏也。獨知尊教基。飭祠
        <lb ed="X" n="0437a05"/>　宇。致孝乎非己之祖。豈惟善善之公。足以滅黨私。
        <lb ed="X" n="0437a06"/>　而矯薄俗。彼為人後。而遺其先者。視公之為宜何
        <lb ed="X" n="0437a07"/>　如也。明河曰。師見圓悟。後以二親垂白。居褒禪山。
        <lb ed="X" n="0437a08"/>　侍養者數年。住虎丘。追憶白雲端立祖堂故事。乃
        <lb ed="X" n="0437a09"/>　曰。為人之後。不能躬行遺訓。於義安乎。遂圖像奉
        <lb ed="X" n="0437a10"/>　安之。此二事。一載山誌。一出傳燈。見師隆本之厚。
        <lb ed="X" n="0437a11"/>　因讀天隱修塔文。深感於中。何後嗣之不然也。故
        <lb ed="X" n="0437a12"/>　附其文於傳末。示戒將來。且知秀公有作用人。恨
        <lb ed="X" n="0437a13"/>　無從考始末。可惜。</p>
</div>
