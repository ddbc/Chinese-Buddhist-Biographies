<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0522c03zhiRong">
    <head><lb ed="X" n="0522c03"/>　　　　宋　老牛智融傳</head>
    <p><anchor n="X.77.1524.0522c04"/><lb ed="X" n="0522c04"/>智融。俗姓邢。初名澄。世居京師。以醫入仕。南渡居臨
        <lb ed="X" n="0522c05"/>安萬松嶺。號草菴。邢郎中官。至成和。郎出入禁延。賞
        <lb ed="X" n="0522c06"/>賚殊渥。年五十。棄官謝妻子。祝髮入靈隱寺。諸公貴
        <lb ed="X" n="0522c07"/>人。挽之不可。於以去塵俗弗遠。肆游諸方。徑山匡廬。
        <lb ed="X" n="0522c08"/>經行殆遍。聞雪竇之勝。遂投跡為終焉計。深坐一室。
        <lb ed="X" n="0522c09"/>土木形骸。泊然如偶人。或曳杖以出。有欲相隨。則謝
        <lb ed="X" n="0522c10"/>遣之。山中幽僻勝絕之地。意行獨坐。或至移晷。人莫
        <lb ed="X" n="0522c11"/>窺其際。善畫。而絕不以與人。山深多蛇。忽作二奇鬼
        <lb ed="X" n="0522c12"/>於壁。一吹火向空。一躍蛇而掣其尾。蛇患遂除。而時
        <lb ed="X" n="0522c13"/>有火警。又於火端。作土梟之聲。為之革。甞畫龍首半
        <lb ed="X" n="0522c14"/>體禱旱。輒應。頗近靈怪。師亦不以自矜也。或問畫。次
        <lb ed="X" n="0522c15"/>及人物。師曰。老不復能作。蓋目昏不能下兩筆也。曰。
        <lb ed="X" n="0522c16"/>兩筆。豈非阿堵中耶。師曰。此雖古語近之而非也。吾
        <lb ed="X" n="0522c17"/>所云兩筆者。蓋欲作人物。須先畫目之上瞼。此兩筆
        <lb ed="X" n="0522c18"/>如人意。則餘皆隨筆而成。精神遂足。所以難也。或加
        <lb ed="X" n="0522c19"/>以勢利。則避之愈深。意苟相契。亦輒與不吝。樓攻媿。
        <lb ed="X" n="0522c20"/>求之久不與。催以古風。有曰。古人惜墨如惜金。老融
        <lb ed="X" n="0522c21"/>惜墨如惜命。作詩不多語字。畫亦無俗韻。初自言。若
        <lb ed="X" n="0522c22"/>得為僧。三十秋瞑目。無言萬事休。紹熙四年五月卒。
        <lb ed="X" n="0522c23"/>壽八十。僧臘如師言。尤好作牛。自號老牛智融云。</p><p>
        <lb ed="X" n="0522c24"/>　明河曰。旨哉。融牛之論畫也。吾聞庖丁之言。得養
        <lb ed="X" n="0523a01"/>　生焉。</p>
</div>
