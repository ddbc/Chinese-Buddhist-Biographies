<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0476b04huaiWei">
    <head><lb ed="X" n="0476b04"/>　　　　明　<persName key="A015593">清遠渭</persName>公傳</head>
    <p><anchor n="X.77.1524.0476b05"/><lb ed="X" n="0476b05"/><persName key="A015593">懷渭</persName>。字<persName key="A015593">清遠</persName>。晚自號<persName key="A015593">竹菴</persName>。<placeName key="PL000000018620">南昌</placeName>魏氏子。<persName key="A000062">實全悟</persName>俗姓
        <lb ed="X" n="0476b06"/>之甥。法門之嗣子也。生時多異徵。誦書攻文。不待師
        <lb ed="X" n="0476b07"/>授。而知解日勝。<persName key="A000062">全悟</persName>喜之甚。亟挽致座下。不數年其
        <lb ed="X" n="0476b08"/>學大進。一日<persName key="A000062">全悟</persName>。警勵諸徒。眾未有對。師直前肆言。
        <lb ed="X" n="0476b09"/>如俊鶻橫秋。目無留行。<persName key="A000062">全悟</persName>叱之。眾為駭愕。師氣不
        <lb ed="X" n="0476b10"/>少沮。如是詰難至於二三。<persName key="A000062">全悟</persName>莞爾而笑曰。汝可入
        <lb ed="X" n="0476b11"/>吾室矣。<persName key="A000062">全悟</persName>瀕沒。呼而告之曰。吾據師位。四十餘年。
        <lb ed="X" n="0476b12"/>接人非不夥。能弘<persName key="A000475">大慧</persName>之道。使不墜者。唯汝與<persName key="A000581">宗泐</persName>
        <lb ed="X" n="0476b13"/>爾。汝其勉哉。<persName key="A000062">全悟</persName>既示寂。師肆為汗漫游。<persName key="A008211">虞文靖公<lb ed="X" n="0476b14"/>集</persName>。<persName key="A014409">歐陽文公玄</persName>。雅重師文行。僉曰。是無忝於舅氏也。
        <lb ed="X" n="0476b15"/>師道德形諸篇翰。不知己者。初以文字相歆慕。師笑
        <lb ed="X" n="0476b16"/>曰。佛法與世法。不相違背。故以餘力及之。將光潤其
        <lb ed="X" n="0476b17"/>宗教爾。苟用此相夸。豈知我哉。師出世。四坐道場。為
        <lb ed="X" n="0476b18"/>法求人。無少退轉。住<placeName key="PL000000011683">淨慈</placeName>則入　聖朝矣。<placeName key="PL000000008734">鍾山</placeName>之會。
        <lb ed="X" n="0476b19"/>名德咸集。師一至<placeName key="PL000000008891">京師</placeName>。遂退居錢塘之<placeName key="unknown">良渚</placeName>。問道者
        <lb ed="X" n="0476b20"/>接踵而至。不翅住山時。<date when-iso="1376-01-03" key="j22236362223636">洪武八年十二月四</date>。大若有
        <lb ed="X" n="0476b21"/>所惱。召弟子屬以後事。怡然而逝。壽五十九。火化不
        <lb ed="X" n="0476b22"/>壞者三。師法語。有四會錄。詩文有集。善草隷書。又善
        <lb ed="X" n="0476b23"/>鼓琴。同袍以無益諷之。師笑曰。非爾所知。是亦般若
        <lb ed="X" n="0476b24"/>所寓也。師軀分短小。神宇超朗。終身持誦金剛般若
        <lb ed="X" n="0476c01"/>經。未甞虗日。生平守道弗變。<date from-iso="1363-01-29" to-iso="1370-05-31" key="j22189142221593">元至正末</date>。避地<placeName key="PL000000018775">匡廬</placeName>。悍
        <lb ed="X" n="0476c02"/>兵來索金帛。師瞋目訶之曰。浮屠烏有是物邪。兵怒
        <lb ed="X" n="0476c03"/>拔劒欲殺之。師引頸就劒。兵歎息而去。師偉行甚眾。
        <lb ed="X" n="0476c04"/>舉此可例推也。師住<placeName key="PL000000011683">淨慈</placeName>行化。有<persName key="unknown">陳媼</persName>者。預夢神僧
        <lb ed="X" n="0476c05"/>臨其門。及師至。稽首作禮願為尼。師舉大法。以開導
        <lb ed="X" n="0476c06"/>之。恍然有所悟入。師行未百步。而婦竟與家人別。坐
        <lb ed="X" n="0476c07"/>脫而去。非師化道入人之深。何能及此。噫。亦異事也。</p>
</div>
