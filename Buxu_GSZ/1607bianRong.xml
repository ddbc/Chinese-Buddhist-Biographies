<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0400a01bianRong">
    <head><lb ed="X" n="0400a01"/>　　　　徧融師傳</head>
    <p><anchor n="X.77.1524.0400a02"/><lb ed="X" n="0400a02"/>真圓。字大方。徧融其別號也。蜀之營山人。姓鮮氏。幼
        <lb ed="X" n="0400a03"/>業儒。身長七尺餘。音吐洪亮。年將立。感生死無常。遂
        <lb ed="X" n="0400a04"/>捨家入雲華山。禮可和尚為師。落髮受具。一鉢東下。
        <lb ed="X" n="0400a05"/>至洪州。葺馬祖庵居之。復捨庵入京師。徧游講席。深
        <lb ed="X" n="0400a06"/>入華嚴法界。心念口演。不離此經。復束鉢入匡山。值
        <lb ed="X" n="0400a07"/>歲[离-禸]。鬻薪度日。採薪遇有材堅寔可為器杖者。輒削
        <lb ed="X" n="0400a08"/>成。襍薪中。賣之不論價。隨得錢米無多少。一以供眾。
        <lb ed="X" n="0400a09"/>為之不避風雨寒暑。如是二十餘年。庵居獅子巖。地
        <lb ed="X" n="0400a10"/>幽僻多魈倀。常橫一棒坐巖口。行脚僧來。輒棒之出。
        <lb ed="X" n="0400a11"/>竟無契其機者。前後四入京師。初住龍華寺。聽通公
        <lb ed="X" n="0400a12"/>講法。次住柏林閱藏。又移世剎海。接待雲水。最後
        <lb ed="X" n="0400a13"/>　慈聖太后。建千佛叢林。請師居之。陳文端趙文肅二
        <lb ed="X" n="0400a14"/>公。為護持。道望赫然。甞在杲日寺。講華嚴經。有狂僧。
        <lb ed="X" n="0400a15"/>觸太宰下獄。詞連師。因併逮師下獄。兩獄卒甚苦患
        <lb ed="X" n="0400a16"/>師。置師于[木*匣]。師不勝苦。口稱大方廣佛華嚴經。鐵栓
        <lb ed="X" n="0400a17"/>檀[木*匣]。轟然盡裂。獄卒駭異感化。因不復為獄卒。師在
        <lb ed="X" n="0400a18"/>獄時。送供入獄者甚眾。然必獄眾均沾。精好一如始
        <lb ed="X" n="0400a19"/>受。否即力却。終不獨入口。獄眾以此感動。相率皈依。
        <lb ed="X" n="0400a20"/>圜扉之中。佛聲浩浩矣。師在獄凡三閱月。文肅公疏
        <lb ed="X" n="0400a21"/>請。得免。師念苦緣當百日。今未滿。且不能捨獄眾。堅
        <lb ed="X" n="0400a22"/>不肯出。比出。隱穀積山。塊然獨坐。見人不起。亦不舉
        <lb ed="X" n="0400a23"/>手。會中貴楊某。奉　慈聖命。請居世剎海。　賜內帑
        <lb ed="X" n="0400a24"/>紫衣寶旛龍藏。時江陵方柄國。甞詣師。侍者屢促師
        <lb ed="X" n="0400b01"/>迎。不應。江陵至榻前。始徐起。執其手曰。公來何為。曰
        <lb ed="X" n="0400b02"/>來問佛法。師曰。盡心佐理　朝廷。此真佛法。舍此俱
        <lb ed="X" n="0400b03"/>為戲論耳。張默然。張。又甞偕文肅謁師。問如何是文
        <lb ed="X" n="0400b04"/>殊智。曰。不隨心外境。如何是普賢行。曰。調理一切心。
        <lb ed="X" n="0400b05"/>師性耿直。高聲硬語。聞者凜然。不能為豪貴人溫愞。
        <lb ed="X" n="0400b06"/>此亦其槩也。初師法軀修偉。而不甚肥大。自住剎海。
        <lb ed="X" n="0400b07"/>日漸豐碩。至須人扶掖始得行。隆冬沍寒。日必數浴。
        <lb ed="X" n="0400b08"/>居恒危坐。默持法界觀。或誦華嚴無停晷。甲申九月。
        <lb ed="X" n="0400b09"/>師命梓人造龕。促其期曰。宜速成。緩無及也。前三日。
        <lb ed="X" n="0400b10"/>孤雁集方丈。師撫之點頭曰。爾來乎。葢雁去而師滅。
        <lb ed="X" n="0400b11"/>師原無疾。獨覺氣力漸微弱。至重九日。尚坐繩床。聽
        <lb ed="X" n="0400b12"/>誦晚課。聞願生西方句。泊然而化。世壽七十九。僧臘
        <lb ed="X" n="0400b13"/>五十。全身瘞德勝門外。普同塔。</p>
</div>
