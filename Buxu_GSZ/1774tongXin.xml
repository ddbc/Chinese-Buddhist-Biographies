<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0466b17tongXin">
    <head><lb ed="X" n="0466b17"/>　　　　同新傳</head>
    <p><anchor n="X.77.1524.0466b18"/><lb ed="X" n="0466b18"/>同新。字仲益。別號月泉。燕都房山郭氏子。從鞍山堅
        <lb ed="X" n="0466b19"/>公祝髮。能以苦行事眾。日執役。夜讀經。聰慧頓發。欲
        <lb ed="X" n="0466b20"/>尋諸方。向同行訴參訪之意。同行雜笑之。師不勝憤。
        <lb ed="X" n="0466b21"/>書偈於壁而去。曰。氣宇衝霄大丈夫。尋常溝瀆豈能
        <lb ed="X" n="0466b22"/>拘。手提三尺吹毛劒。直取驪龍頷下珠。謁清安方公。
        <lb ed="X" n="0466b23"/>公問。欲行千里。一步為初。如何是最初一步。師叉手
        <lb ed="X" n="0466b24"/>進前。公曰。果是脚根不點地。師拂袖便出。復見大明
        <lb ed="X" n="0466c01"/>暠公。杖拂之下。多所資發。終以礙膺未盡。思還清安。
        <lb ed="X" n="0466c02"/>方公固無恙。示以惡辢鉗槌。又三年。方始豁然。晦迹
        <lb ed="X" n="0466c03"/>未久。耆宿擁而歸鞍山。海雲簡禪師寔為之首。林泉
        <lb ed="X" n="0466c04"/>倫公。為引座度衣。一音纔舉。萬眾驩呼。大元皇帝御
        <lb ed="X" n="0466c05"/>宇。帝師癹斯八。命師主濟南靈巖寺。時雲水四集。師
        <lb ed="X" n="0466c06"/>毋德之。不無賢愚之別。繇是。口語紛然。師引退歸鞍
        <lb ed="X" n="0466c07"/>山。眾遮留。不可。師。每念兵火薦經。藏教殘闕。學士無
        <lb ed="X" n="0466c08"/>從獲覩其完。于是。厚損衣鉢。并倡愜同志。自走江南
        <lb ed="X" n="0466c09"/>購求之。載罹寒暑。[跳-兆+(乏-之+友)]涉艱難。始獲全文而歸。遠近奔
        <lb ed="X" n="0466c10"/>赴。皆得見聞隨喜。不翅白馬西來也。山東東西道提
        <lb ed="X" n="0466c11"/>刑耶律公。相訪以祖道迎。往濟南觀音院。結夏。師疾
        <lb ed="X" n="0466c12"/>作矣。呼侍僧示以法要。說偈云。咄憨皮袋。兀底相殃。
        <lb ed="X" n="0466c13"/>伎倆不解。思想全忘。來無所從。去亦無方。六鑿空空。
        <lb ed="X" n="0466c14"/>四達皇皇。且道。這箇還有質礙也無。良久云。撒手便
        <lb ed="X" n="0466c15"/>行。雲天茫茫。偈畢儼然而逝。世壽六十有六。僧臘四
        <lb ed="X" n="0466c16"/>十有五。師性豪邁。道眼清明。接運有機變。長韻語。善
        <lb ed="X" n="0466c17"/>談論。麈尾一揚。傾座聳聽。終日而無厭也。且滑稽辯
        <lb ed="X" n="0466c18"/>給。人不敢以輕率觸。有雪竇持之風。茶毗時。送者萬
        <lb ed="X" n="0466c19"/>人。香花彩幡塞路不可行。非道化入人之深。烏能至
        <lb ed="X" n="0466c20"/>是。誠一代英傑衲子也。</p>
</div>
