<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0528c13muYanZhi">
    <head><lb ed="X" n="0528c13"/>　　　　木嚴植公傳</head>
    <p><anchor n="X.77.1524.0528c14"/><lb ed="X" n="0528c14"/>木巖植禪師。婺人也。得法於虗谷陵公。三坐道場。皆
        <lb ed="X" n="0528c15"/>有語錄。王文忠公褘。為之序曰。當宋季年。宗門耆宿。
        <lb ed="X" n="0528c16"/>相繼淪謝。欽公獨毅然。自任以斯道重。得其傳者。是
        <lb ed="X" n="0528c17"/>為虗谷陵公。公遭逢聖時。蒙被帝眷。其道尤為光顯。
        <lb ed="X" n="0528c18"/>而其上首弟子。則吾木巖植禪師是已。師之入其室
        <lb ed="X" n="0528c19"/>也。非唯參決其心要。而且兼傳其文印。故其為道。無
        <lb ed="X" n="0528c20"/>所不同於公焉。初師出世於寧之西峰。既至袁之仰
        <lb ed="X" n="0528c21"/>山。而今遷居杭之慧雲。門人集其三會所說。日用動
        <lb ed="X" n="0528c22"/>作之語。用故事次第而錄之。謂師之道。雖不專任乎
        <lb ed="X" n="0528c23"/>言語之間。而因其言語之所及。亦可以知其道之所
        <lb ed="X" n="0528c24"/>存也。竊觀師之言。機鋒峻峭。誠足以啟學人之略解。
        <lb ed="X" n="0529a01"/>至其敷演之切。告戒之嚴。則所謂教律者。其道亦不
        <lb ed="X" n="0529a02"/>外是焉。夫何近時禪學之弊。其徒唯口耳之是務。襲
        <lb ed="X" n="0529a03"/>取昔人之言語。迭相師。用誣已而罔人。脫略方便顛
        <lb ed="X" n="0529a04"/>倒真實。而莫之或省。然則於一大事。果何相與乎。學
        <lb ed="X" n="0529a05"/>者。於師之言語。苟能以筌蹄視之。庶幾目擊而道存
        <lb ed="X" n="0529a06"/>矣。陵公與師。皆予同里人。予生也後。不及登公之門。
        <lb ed="X" n="0529a07"/>而於師幸有游從之雅。姑述淵源之所自。以序其語
        <lb ed="X" n="0529a08"/>錄焉。夫忠文公。文章勳業。表率一時。為開國第一流
        <lb ed="X" n="0529a09"/>人。即一字一言。將取信天下後世。豈妄許可人者。而
        <lb ed="X" n="0529a10"/>獨私鄉曲耶。吾是以知木巖之人之德。定大有可觀
        <lb ed="X" n="0529a11"/>當于忠文。故忠文。雖欲避鄉曲不言木。菴不可得也。
        <lb ed="X" n="0529a12"/>惜其行跡泯沒。姑拈序略代小傳。以見木巖云。</p>
</div>
