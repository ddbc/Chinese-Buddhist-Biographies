<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0472a07mingDe">
    <head><lb ed="X" n="0472a07"/>　　　　<persName key="A014379">孤峰德</persName>禪師傳</head>
    <p><anchor n="X.77.1524.0472a08"/><lb ed="X" n="0472a08"/><persName key="A014379">明德</persName>。號<persName key="A014379">孤峰</persName>。明之<placeName key="PL000000013791">昌國</placeName>朱氏子。其父<persName key="A020026">有成</persName>。母<persName key="A020028">黃氏</persName>。父
        <lb ed="X" n="0472a09"/>與<placeName key="PL000000013847">普陀山</placeName>僧<persName key="A014378">玠</persName>公交。<persName key="A014378">玠</persName>聞雞聲入道。凡說法。必鼓翅
        <lb ed="X" n="0472a10"/>為雞號。<persName key="A014378">玠</persName>亡已久。母夢<persName key="A014378">玠</persName>來託宿。覺而有娠。歷十四
        <lb ed="X" n="0472a11"/>月而生。不好戲弄。每跏趺端坐。<date key="j21995282199892" when-iso="1310">十七</date>為大僧。慨然有
        <lb ed="X" n="0472a12"/>求道之志。首謁<persName key="A014312">竺西坦</persName>公於<placeName key="PL000000012319">天童</placeName>。復見<persName key="A008284">晦機熈</persName>公於
        <lb ed="X" n="0472a13"/><placeName key="PL000000011683">淨慈</placeName>。二老首肯之。而師弗自是也。繇是。益自[竺-二+束]厲。以
        <lb ed="X" n="0472a14"/>必證為期。抵雙林。見<persName key="A015475">明極俊</persName>公。一見之頃。塤篪恊應。
        <lb ed="X" n="0472a15"/>命司藏鑰。會<placeName key="PL000000048414">日本</placeName>遣使。迎<persName key="A015475">明極</persName>為國師。師送至海濵。
        <lb ed="X" n="0472a16"/>而<persName key="A015508">竺田霖</persName>公。亦自<placeName key="PL000000012462">雪竇</placeName>至。見師氣貌不凡。延歸山中。
        <lb ed="X" n="0472a17"/>以第一座處之。自是羣疑頓釋。且邀<persName key="A007789">仲芳倫</persName>公。結菴
        <lb ed="X" n="0472a18"/>於<placeName key="unknown">桃花塢</placeName>。相與激揚。暇則翻閱華嚴經。足不踰戶限
        <lb ed="X" n="0472a19"/>者凡五載。名稱日聞。<persName key="A015508">竺田</persName>歎曰。人天眼目。儼然猶在。
        <lb ed="X" n="0472a20"/>行宣政院。請住松江之<placeName key="PL000000008476">東禪</placeName>。然香以嗣<persName key="A015508">竺田</persName>。不忘所
        <lb ed="X" n="0472a21"/>證也。再遷集慶之<placeName key="PL000000008831">保寧</placeName>。一坐十五夏。煅煉來學。曲盡
        <lb ed="X" n="0472a22"/>善巧。有餘力則為之興廢補壞。細大不遺。令譽益彰。
        <lb ed="X" n="0472a23"/>一時名薦紳。莫不願與師交。三遷<placeName key="unknown">湖</placeName>之道場。閱二年。
        <lb ed="X" n="0472a24"/>會<placeName key="PL000000011683">淨慈</placeName>虗席。行省丞相<persName key="A014445">康里</persName>公固。迎師主之。當元季
        <lb ed="X" n="0472b01"/>戎馬紛紜。國事已不可為矣。逮入　聖朝。師以耄年
        <lb ed="X" n="0472b02"/>謝歸道場<placeName key="unknown">竹林菴</placeName>。一日示微疾。戒其徒。勿令四眾衣
        <lb ed="X" n="0472b03"/>麻哭泣。索觚書偈而逝。壽七十九也。茶毗。頂骨不壞。
        <lb ed="X" n="0472b04"/>舍利累累。出灰燼中。塔于<placeName key="unknown">東岡</placeName>。學士<persName key="A007271">宋景濂</persName>。為之銘。</p>
</div>
