<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0472a07mingDe">
    <head><lb ed="X" n="0472a07"/>　　　　孤峰德禪師傳</head>
    <p><anchor n="X.77.1524.0472a08"/><lb ed="X" n="0472a08"/>明德。號孤峰。明之昌國朱氏子。其父有成。母黃氏。父
        <lb ed="X" n="0472a09"/>與普陀山僧玠公交。玠聞雞聲入道。凡說法。必鼓翅
        <lb ed="X" n="0472a10"/>為雞號。玠亡已久。母夢玠來託宿。覺而有娠。歷十四
        <lb ed="X" n="0472a11"/>月而生。不好戲弄。每跏趺端坐。十七為大僧。慨然有
        <lb ed="X" n="0472a12"/>求道之志。首謁竺西坦公於天童。復見晦機熈公於
        <lb ed="X" n="0472a13"/>淨慈。二老首肯之。而師弗自是也。繇是。益自[竺-二+束]厲。以
        <lb ed="X" n="0472a14"/>必證為期。抵雙林。見明極俊公。一見之頃。塤篪恊應。
        <lb ed="X" n="0472a15"/>命司藏鑰。會日本遣使。迎明極為國師。師送至海濵。
        <lb ed="X" n="0472a16"/>而竺田霖公。亦自雪竇至。見師氣貌不凡。延歸山中。
        <lb ed="X" n="0472a17"/>以第一座處之。自是羣疑頓釋。且邀仲芳倫公。結菴
        <lb ed="X" n="0472a18"/>於桃花塢。相與激揚。暇則翻閱華嚴經。足不踰戶限
        <lb ed="X" n="0472a19"/>者凡五載。名稱日聞。竺田歎曰。人天眼目。儼然猶在。
        <lb ed="X" n="0472a20"/>行宣政院。請住松江之東禪。然香以嗣竺田。不忘所
        <lb ed="X" n="0472a21"/>證也。再遷集慶之保寧。一坐十五夏。煅煉來學。曲盡
        <lb ed="X" n="0472a22"/>善巧。有餘力則為之興廢補壞。細大不遺。令譽益彰。
        <lb ed="X" n="0472a23"/>一時名薦紳。莫不願與師交。三遷湖之道場。閱二年。
        <lb ed="X" n="0472a24"/>會淨慈虗席。行省丞相康里公固。迎師主之。當元季
        <lb ed="X" n="0472b01"/>戎馬紛紜。國事已不可為矣。逮入　聖朝。師以耄年
        <lb ed="X" n="0472b02"/>謝歸道場竹林菴。一日示微疾。戒其徒。勿令四眾衣
        <lb ed="X" n="0472b03"/>麻哭泣。索觚書偈而逝。壽七十九也。茶毗。頂骨不壞。
        <lb ed="X" n="0472b04"/>舍利累累。出灰燼中。塔于東岡。學士宋景濂。為之銘。</p>
</div>
