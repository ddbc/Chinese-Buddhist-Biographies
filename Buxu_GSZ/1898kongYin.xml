<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0511c11kongYin">
    <head><lb ed="X" n="0511c11"/>　　　　空印軾公傳</head>
    <p><anchor n="X.77.1524.0511c12"/><lb ed="X" n="0511c12"/>軾。字空印。得法於吳江法真。天衣懷四世孫也。說法
        <lb ed="X" n="0511c13"/>於廬山之下。學者歸之如雲。溈山密印禪寺。大圓祐
        <lb ed="X" n="0511c14"/>祖開法之地。為南國精藍之冠。崇寧三年厄于火。一
        <lb ed="X" n="0511c15"/>夕而燼。寺規模宏大。潭帥曾公孝蘊。謀於眾。以為非
        <lb ed="X" n="0511c16"/>名世大知識。福慧具足者。不能肩此。軾師其人乎。於
        <lb ed="X" n="0511c17"/>是。盡禮迎致之。師亦慨然以興復為己任。廣其基構
        <lb ed="X" n="0511c18"/>而增修之。使其壯麗稱山雄深。鑄萬斤銅鐘。塗以黃
        <lb ed="X" n="0511c19"/>金。立大法寶藏殿。藏諸佛菩薩之言。又明年。增廣善
        <lb ed="X" n="0511c20"/>法堂之後。為雨花堂。含風而虗明。吐月而宏深。自兩
        <lb ed="X" n="0511c21"/>廊之左。繞以復屋。立庫院。建堂司。大修僧堂。曰。增者
        <lb ed="X" n="0511c22"/>人天之福田。佛祖之因地。人所見者也。嚝野深山。聖
        <lb ed="X" n="0511c23"/>道場地。阿羅漢所住持。人所不能見。既以廣延其所
        <lb ed="X" n="0511c24"/>見。則所不見者。敢不敬乎。又刻五百尊者之像。閣而
        <lb ed="X" n="0512a01"/>供事之。又明年。得異木於絕壑。大合抱。長倍尋。斷而
        <lb ed="X" n="0512a02"/>為三。刻淨土佛菩薩之像。極其妙麗。殿於天供厨之
        <lb ed="X" n="0512a03"/>南。又特建閣於寢室之前。奉安神宗皇帝所賜御書。
        <lb ed="X" n="0512a04"/>閣成而東南傾。師默計曰。增萬牛莫能挽。且天章神
        <lb ed="X" n="0512a05"/>翰之所在。山君水王之所宜。謹藏而衛護之。今職弗
        <lb ed="X" n="0512a06"/>修。是神羞也。言卒。而風雨挾屋。山嶽撼動。俄而閣正。
        <lb ed="X" n="0512a07"/>萬人權呼。又明年。重修大三門。太師楚國公。為填其
        <lb ed="X" n="0512a08"/>額。却望形勝。眾峰來朝。有臺自獻其前。以寶積靈牙
        <lb ed="X" n="0512a09"/>舍利。葬臺之中。而建塔其上。千尺九層。蕩摩雲烟。諸
        <lb ed="X" n="0512a10"/>方皆建普同塔。與僧坊相望。遠不過一牛鳴地。獨溈
        <lb ed="X" n="0512a11"/>山。拘陰陽之說。謂近寺不宜為葬地。自開山迄今三
        <lb ed="X" n="0512a12"/>百年。建塔於回心橋之南。其去寺十里。主者以遠故。
        <lb ed="X" n="0512a13"/>或不能親臨。師曰。事無大小。而斷於理。從違不可苟
        <lb ed="X" n="0512a14"/>也。僧火化。眾俱臨。先聖令不可違也。禍福之來。以智
        <lb ed="X" n="0512a15"/>避就之。不可從也。遂建普同塔。於寺之西。而屋其上。
        <lb ed="X" n="0512a16"/>又修大圓祖塔。而峙立兩亭。以覆古今碑刻。聖谿庄
        <lb ed="X" n="0512a17"/>壟畝。為比鄰所吞。數世且百年。莫敢誰何。師曰。不直
        <lb ed="X" n="0512a18"/>而歸是陷人。入泥犁遣掌事執券證。諸官竟還二百
        <lb ed="X" n="0512a19"/>畝。有玉泉住持僧。死於龍牙山。山中人不容其葬。弟
        <lb ed="X" n="0512a20"/>子抱骨石涕。師哀之。使於溈山擇地建塚塔。叢林義
        <lb ed="X" n="0512a21"/>之。師之潛行密用之懿。時時見於與奪。然皆本於仁
        <lb ed="X" n="0512a22"/>我。道俗化其德。政和六年。敕補住鎮軍之焦山。師雅
        <lb ed="X" n="0512a23"/>意不欲東。解住持事。力辭之。歸菴鸞溪之上。俄詔聽
        <lb ed="X" n="0512a24"/>還之溈山。自其始至終而還。八年之間。百廢具興。非
        <lb ed="X" n="0512b01"/>乘願力。何以臻此。雪竇天衣之道。至師大振。叢林歸
        <lb ed="X" n="0512b02"/>心焉。興修。蓋其游戲也。</p>
</div>
