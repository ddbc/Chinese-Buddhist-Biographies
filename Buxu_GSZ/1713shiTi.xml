<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0443a20shiTi">
    <head><lb ed="X" n="0443a20"/>　　　　或菴體傳</head>
    <p><anchor n="X.77.1524.0443a21"/><lb ed="X" n="0443a21"/>師體。號或菴。台州羅氏子。初參此菴元布衲。於天台
        <lb ed="X" n="0443a22"/>護國。因舉龐馬選佛頌。至第三句。此菴喝之。師大悟。
        <lb ed="X" n="0443a23"/>遂匿跡深山中。丞相錢象先。慕其為人。致以天封。勉
        <lb ed="X" n="0443a24"/>令出世。師搖手曰。我不解懸羊頭賣狗肉也。即宵遁
        <lb ed="X" n="0443b01"/>去。乾道初。瞎堂住國清。因見師圓通像贊。驚喜曰。不
        <lb ed="X" n="0443b02"/>謂此菴有此兒。遍索之。得之江心於稠人中。請為第
        <lb ed="X" n="0443b03"/>一座。及瞎堂遷虎丘。師訪焉。平江道俗。請住覺報。覺
        <lb ed="X" n="0443b04"/>報舊名老壽菴。師曰。先師囑我。他日逢老壽止。今若
        <lb ed="X" n="0443b05"/>合符契。遂欣然應命入院。小參曰。道常然而不渝。事
        <lb ed="X" n="0443b06"/>有弊而必變。昔江西南嶽諸祖。各稽古為訓。考其當
        <lb ed="X" n="0443b07"/>否。持以中道。務合人心。以悟為則。所以素風泠然。逮
        <lb ed="X" n="0443b08"/>今未泯。若約衲僧門下。言前薦得。屈我宗風。句下分
        <lb ed="X" n="0443b09"/>明。沉埋佛祖。然雖如是。行到水窮處。坐看雲起時。繇
        <lb ed="X" n="0443b10"/>是。緇素喜所未聞。歸者如市。淳熈六年。移焦山。將化
        <lb ed="X" n="0443b11"/>示微恙。手書附硯一隻。別郡守侍郎曾。逮至中夜說
        <lb ed="X" n="0443b12"/>偈。畢脫去。年七十二也。曾公以偈悼之曰。翩翩隻履
        <lb ed="X" n="0443b13"/>逐西風。一物渾無布袋中。留下陶泓將底用。老夫無
        <lb ed="X" n="0443b14"/>筆制虗空。曾亦知言者矣。師荷法以身為教。不專於
        <lb ed="X" n="0443b15"/>言。常曰。叢林保於衲子。衲子保於道德。又曰。得一身
        <lb ed="X" n="0443b16"/>之榮。不如得一世之名。得一世之名。不如得一賢衲
        <lb ed="X" n="0443b17"/>子。使後學有師。叢林有主。嗚呼。天下之至私者。無如
        <lb ed="X" n="0443b18"/>此身。遠得一步身。近得一步道。故師二保三得之說。
        <lb ed="X" n="0443b19"/>誠絕世名言。願終身誦之。不敢忘也。</p>
</div>
