<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0409c08qingBin">
    <head><lb ed="X" n="0409c08"/>　　　　洞山稟．薦福古傳</head>
    <p><anchor n="X.77.1524.0409c09"/><lb ed="X" n="0409c09"/>洞山清稟。泉州仙游人。生李氏。幼禮中峰院鴻謐為
        <lb ed="X" n="0409c10"/>師。年十六。福州太平寺受戒。初詣南岳。參惟勁頭陀。
        <lb ed="X" n="0409c11"/>未染指。及抵韶陽禮祖塔。回造雲門。門問曰。今日離
        <lb ed="X" n="0409c12"/>什麼處。曰。慧林。門舉拄杖曰。慧林大師恁麼去。汝見
        <lb ed="X" n="0409c13"/>麼。曰。深領此問。門顧左右。微笑而已。師自此入室印
        <lb ed="X" n="0409c14"/>悟。乃之金陵。國主李氏。請居光睦。未幾。復命入澄心
        <lb ed="X" n="0409c15"/>堂。集諸方要語。經十稔。迎住洞山。</p><p>
        <lb ed="X" n="0409c16"/>薦福承古。西州人。不知誰氏子。少為書生。博學有聲。
        <lb ed="X" n="0409c17"/>及壯。以鄉選至禮部。議論不合。有司怒裂其冠。從山
        <lb ed="X" n="0409c18"/>水中來。客潭州了山。見敬玄禪師斷髮。從之游。已謁
        <lb ed="X" n="0409c19"/>南岳雅公。雅洞山子。知見甚高。容以入室。後游廬山。
        <lb ed="X" n="0409c20"/>經歐峰。愛宏覺塔院閑寂。求居之。清規凜然。過者肅
        <lb ed="X" n="0409c21"/>恭。時叢林號古塔主。初說法于芝山。嗣雲門。景祐初。
        <lb ed="X" n="0409c22"/>范文正公仲淹守饒。迎住薦福。示眾曰。夫出家者。為
        <lb ed="X" n="0409c23"/>無為法。無為法中。無利益無功德。近來出家人。貪著
        <lb ed="X" n="0409c24"/>福慧。與道全乖。若為福慧。須至明心。若要達道。無汝
        <lb ed="X" n="0410a01"/>用心處。所以常勸諸人。莫學佛法。但自休心。利根者。
        <lb ed="X" n="0410a02"/>畫時解脫。鈍根者。或三五年。遠不過十年。若不悟去。
            <lb ed="X" n="0410a03"/>老僧與汝。墮拔舌地獄。</p><p>
        <lb ed="X" n="0410a04"/>系曰。師去雲門近百年。覽語而悟。遂嗣之不疑。時雲
        <lb ed="X" n="0410a05"/>門子孫方盛。無敢異詞者。蓋所得真耳。不知傳燈何
        <lb ed="X" n="0410a06"/>以不錄師耶。</p>
</div>
