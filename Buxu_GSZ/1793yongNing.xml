<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0473c12yongNing">
    <head><lb ed="X" n="0473c12"/>　　　　一源寧公傳</head>
    <p><anchor n="X.77.1524.0473c13"/><lb ed="X" n="0473c13"/>永寧。一源字也。自號虗幻子。淮東通州朱氏子。朱氏
        <lb ed="X" n="0473c14"/>故宦族。六歲入鄉校。能了經籍大義。九歲離俗。依族
        <lb ed="X" n="0473c15"/>婣模上人於利和寺。河南王童。奇其幼而器之。屬僧
        <lb ed="X" n="0473c16"/>司。給牒度為沙門。自是蓬累出游。歷見諸禪老。無所
        <lb ed="X" n="0473c17"/>契。于焦子山。精修禪定。稍涉睡昏。則戴沙運甓。懸板
        <lb ed="X" n="0473c18"/>坐空。如是者五年。至淮西太湖山。求證於無用寬公。
        <lb ed="X" n="0473c19"/>公門庭嚴峻。師方入戶。厲聲叱出之。師作禮於戶外。
        <lb ed="X" n="0473c20"/>合爪而立。久之乃許。入見。問曰。何處人。師曰通州。曰
        <lb ed="X" n="0473c21"/>淮海近日盈虗若何。曰沃日滔天。不存涓滴。曰不著
        <lb ed="X" n="0473c22"/>槽道。曰請和尚道。公便暍。師退就禪室。徹夜不寐。一
        <lb ed="X" n="0473c23"/>旦聞公舉雲門一念不起語。聲未絕有省。公命舉偈。
        <lb ed="X" n="0473c24"/>偈罷。振威一喝。師曰。喝作麼。公曰。東瓜山前吞匾擔。
        <lb ed="X" n="0474a01"/>捉住清風剝了皮。師不覺通身汗下。曰。今日方知和
        <lb ed="X" n="0474a02"/>尚用處。執侍三年。因以斷崖義所贊己像。親署一花
        <lb ed="X" n="0474a03"/>書。授師曰。汝緣在浙逢龍。即住遇池便居。延祐中。往
        <lb ed="X" n="0474a04"/>廣德。縛茅於大洞中居之。無何。宜興之龍池。請師建
        <lb ed="X" n="0474a05"/>立禪居。師以名符懸記。欣然赴之。結屋數十間。命曰
        <lb ed="X" n="0474a06"/>禹門興化菴。山顛有龍池。龍出每大水。民甚苦之。師
        <lb ed="X" n="0474a07"/>召龍。受三皈戒。龍不復出。師居之久。復厭其未幽[穴/逐]
        <lb ed="X" n="0474a08"/>也。擇絕巘作室以居。至壁立如削處。斵木為棧。鉤環
        <lb ed="X" n="0474a09"/>連鎖棲板於空中。足不越戶限者二年。師以退隱為
        <lb ed="X" n="0474a10"/>心。間迫於不得已。勉一出焉。俄以疾歸龍池。至正壬
        <lb ed="X" n="0474a11"/>午。江南行宣政院。命師主大華藏寺。師舉龍門膺代
        <lb ed="X" n="0474a12"/>之。明年復命補天童。師堅以疾辭。宋文憲謂。師得法
        <lb ed="X" n="0474a13"/>之後。固拳拳以庶人為急。及主大剎。屢退養龍池。雖
        <lb ed="X" n="0474a14"/>天童實廁五山。亦搖首弗顧。其高風峻節。如祥麟威
        <lb ed="X" n="0474a15"/>鳳。可望而不可即。何其賢耶。至正戊子。有旨。趣入說
        <lb ed="X" n="0474a16"/>法於龍光殿。上悅。賜金襴法衣玉環師號。尋奉旨。函
        <lb ed="X" n="0474a17"/>香至五臺。感祥光五道之瑞。陞辭南還。道趣維揚。鎮
        <lb ed="X" n="0474a18"/>南王。率嬪妃等。延師入宮。稟受大戒。遣司馬護還龍
        <lb ed="X" n="0474a19"/>池。入我　明洪武己酉夏六月。示微疾。屬弟子裁紙
        <lb ed="X" n="0474a20"/>製內外衣。曰。吾將逝矣。或以藥劑進。麾去之。自興化
        <lb ed="X" n="0474a21"/>菴移龕。至絕巘所居。昧爽。師起沐浴服紙衣。索筆書
        <lb ed="X" n="0474a22"/>偈云。七十八年守拙。明明一場敗闕。泥牛海底翻身。
        <lb ed="X" n="0474a23"/>六月炎天飛雪。書畢。側臥而化。茶毗。現五色光。齒牙
        <lb ed="X" n="0474a24"/>舌輪。及所持數珠。皆不壞。舍利無算。烟至中林。亦纍
        <lb ed="X" n="0474b01"/>纍然生。人競折枝取之。淘汰灰土。獲者亦眾。門人等。
        <lb ed="X" n="0474b02"/>分餘骨與不壞者。五處建塔焉。師氣貌雄偉。身長七
        <lb ed="X" n="0474b03"/>尺有餘。吐音洪亮。其接物也。不以貴賤異其心。所至
        <lb ed="X" n="0474b04"/>無不傾向。若中書右丞相朵兒只。江淛行省左丞相
        <lb ed="X" n="0474b05"/>別不花。趙文敏公孟頫。馮內翰子振。尤所賓禮者也。
        <lb ed="X" n="0474b06"/>四民來獻薌幣衣履者。肩摩而袂接。既無虗日。師受
        <lb ed="X" n="0474b07"/>之即以施人。曾無毫髮係吝。其自處則布袍糲食。沛
        <lb ed="X" n="0474b08"/>然若有餘。凡發為文偈。了不經意。引紙行墨。而空義
        <lb ed="X" n="0474b09"/>自彰。有四會語錄。行世。</p>
</div>
