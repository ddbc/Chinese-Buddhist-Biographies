<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0416a03guQuan">
    <head><lb ed="X" n="0416a03"/>　　　　泉大道．宗道者傳</head>
    <p><anchor n="X.77.1524.0416a04"/><lb ed="X" n="0416a04"/>谷泉。泉南人也。少聰敏。性耐垢汙。大言不遜。流俗憎
        <lb ed="X" n="0416a05"/>之。去為沙門。撥置戒律。任心而行。眼蓋衲子。所至叢
        <lb ed="X" n="0416a06"/>林輒刪去。泉不以介意。造汾陽。陽奇之。密受記莂。南
        <lb ed="X" n="0416a07"/>歸放浪。湘中數來往。道吾訪慈明。道吾有湫。毒龍所
        <lb ed="X" n="0416a08"/>蟄。墮葉觸波。必雷雨連日。過者不敢喘。與慈明暮歸。
        <lb ed="X" n="0416a09"/>時秋暑。捉其衣曰。可同浴。慈明掣肘徑去。於是。泉解
        <lb ed="X" n="0416a10"/>衣躍入。霹靂隨至。腥風吹雨。林木震搖。慈明蹲草中。
        <lb ed="X" n="0416a11"/>意泉死矣。須臾晴霽。忽引頸出波間。曰[囗@力]。後住南嶽
        <lb ed="X" n="0416a12"/>懶瓚岩。又移住芭蕉。將復移保真。大書芭蕉壁曰。予
        <lb ed="X" n="0416a13"/>此芭蕉菴。幽占堆雲處。般般異境未暇數。先看矮松
        <lb ed="X" n="0416a14"/>三四樹。寒來燒枯杉。饑飡大紫芋。而今棄之去。不知
        <lb ed="X" n="0416a15"/>誰來住。住保真。夜地坐祝融峰下。有大蟒盤繞之。泉
        <lb ed="X" n="0416a16"/>解衣帶縛其腰。明日杖策尋之。衣帶[聯-耳+糸]松枝上。蓋松
        <lb ed="X" n="0416a17"/>妖也。嘗過衡山縣。見屠者斫肉。立其旁。作可憐態。指
        <lb ed="X" n="0416a18"/>其肉。又指其口。屠問曰。汝啞耶。即肯首。屠憐之。割巨
        <lb ed="X" n="0416a19"/>臠置鉢中。泉喜出。望外感謝而去。一市大笑。而泉自
        <lb ed="X" n="0416a20"/>若。以杖荷大酒瓢。往來山中。人問瓢中何物。曰。大道
        <lb ed="X" n="0416a21"/>漿也。作偈曰。我又誰管你天。誰管你地。著箇破紙襖。
        <lb ed="X" n="0416a22"/>一味工打睡。一任金烏東上。玉兔西墜。榮辱何預我。
        <lb ed="X" n="0416a23"/>興亡不相關。一條柱杖。一葫蘆間。走南山與北山。畜
        <lb ed="X" n="0416a24"/>一奴名調古。日令拾薪汲[澗-日+月]。或呼對坐岩石間。贈之
        <lb ed="X" n="0416b01"/>以偈曰。我有山童名調古。不誦經不禮祖。解般榾柮
        <lb ed="X" n="0416b02"/>禦冬寒。隨分衣裳破不補。會栽蔬能種芋。千山萬山
        <lb ed="X" n="0416b03"/>去無懼。阿呵呵有甚討處倚。遇上座來參。問菴主在
        <lb ed="X" n="0416b04"/>麼。泉曰。誰。曰行脚僧。曰作甚麼。曰禮拜菴主。曰恰值
        <lb ed="X" n="0416b05"/>菴主不在。曰你聻泉。曰向道不在。說甚麼你。我拽棒
        <lb ed="X" n="0416b06"/>趂出。次日來。又趂出。一日又來。泉攔胷扭住曰。我這
        <lb ed="X" n="0416b07"/>裡虎狼縱橫尿牀。鬼子三回兩度。來討甚麼。曰人言
        <lb ed="X" n="0416b08"/>菴主親見汾陽來。泉解衣抖擻曰。你道我見汾陽來。
        <lb ed="X" n="0416b09"/>有多少奇特。再訪慈明。作偈寄之曰。相別而今又半
        <lb ed="X" n="0416b10"/>年。不知誰共對談禪。一般秀色湘山裡。汝自匡徒我
        <lb ed="X" n="0416b11"/>自眠。慈明笑而已。乃令南公更謁泉。泉與語。驚曰。五
        <lb ed="X" n="0416b12"/>州管內。乃有此匾頭道人耶。嘉祐中。男子冷清妖言
        <lb ed="X" n="0416b13"/>誅。泉坐清曾經由菴中。決杖配郴州牢城。盛暑負土
        <lb ed="X" n="0416b14"/>經通衢。弛擔說偈曰。今朝六月六。谷泉被氣[祝/土]。不是
        <lb ed="X" n="0416b15"/>上天堂。便是入地獄。言訖微笑。泊然蟬蛻。闍維。舍利
        <lb ed="X" n="0416b16"/>不可勝數。郴人塔而祠焉。</p><p>
        <lb ed="X" n="0416b17"/>宗道者。不知何許人也。往來舒蘄間。多留於投子。性
        <lb ed="X" n="0416b18"/>嗜酒。無日不醉。村民愛敬之。每餉以醇醪。居一日方
        <lb ed="X" n="0416b19"/>入浴。聞有尋宗者。度其必送榼。至裸而出。得酒徑去。
        <lb ed="X" n="0416b20"/>人皆大笑。而宗傲然不怍。甞散衣下山。有逆而問者
        <lb ed="X" n="0416b21"/>曰。如何是道者家風。對曰袈裟裹草鞵。意旨如何。曰
        <lb ed="X" n="0416b22"/>赤脚下。桐城陳退夫。初赴省闈過宗。戲問曰。瓘此行
        <lb ed="X" n="0416b23"/>欲作狀元。得否。宗熟視曰。無時即得。莫測其言也。而
        <lb ed="X" n="0416b24"/>退夫。果以第三名上第。時彥作魁。方悟無時之語。宗
        <lb ed="X" n="0416c01"/>見雪竇。而逸放自如。言法華之流也。</p>
</div>
