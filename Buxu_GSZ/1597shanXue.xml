<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0395c12shanXue">
    <head><lb ed="X" n="0395c12"/>　　　　明　古庭學法師傳</head>
    <p><anchor n="X.77.1524.0395c13"/><lb ed="X" n="0395c13"/>善學。自號古庭。生儒家馬氏。傳華嚴之教於寶覺法
        <lb ed="X" n="0395c14"/>師簡公。凡清凉大疏鈔。及圓覺楞嚴起信諸部。皆能
        <lb ed="X" n="0395c15"/>融會甚深微妙之旨。遐邇嗜學之子。斂袵遡瞻。不翅
        <lb ed="X" n="0395c16"/>卿雲德星。以獲一見為快。雖老師宿學。亦推之為人
        <lb ed="X" n="0395c17"/>望。別傳教公。無言宣公。前後主報恩之席。皆欲攝受
        <lb ed="X" n="0395c18"/>師為弟子。師笑曰。吾得法於寶覺。忍背之乎。力拒不
        <lb ed="X" n="0395c19"/>聽。賦曹溪水四章以見志。尋還東林隱居。掌教者尊
        <lb ed="X" n="0395c20"/>師之道。不容肥遯自逸。強主陽山之大慈。師植心平
        <lb ed="X" n="0395c21"/>易。不屑沉溺專家。以殊戶異軌。為高理之所在。輒翻
        <lb ed="X" n="0395c22"/>然從之。每升堂示眾曰。吾宗法界還源。非徒事于空
        <lb ed="X" n="0395c23"/>言。能於禪定而獲證入者。乃為有得耳。既而又曰。吾
        <lb ed="X" n="0395c24"/>早通法華。雖累入法華三昧。然長水[王*(虍-七+(一/八/八/目))]問道於琅瑘
        <lb ed="X" n="0396a01"/>覺。又從靈光敏。傳賢首教。露光天台之人也。古人為
        <lb ed="X" n="0396a02"/>法乃爾。吾徒可專守一門乎。君子美其至公無我。一
        <lb ed="X" n="0396a03"/>掃近代互相矛盾之陋。　皇明龍興。師將大弘賢首
        <lb ed="X" n="0396a04"/>之教。以續物慧命。雖當儉歲。躬分衛以食眾。士民踵
        <lb ed="X" n="0396a05"/>集。方思有所建置院僧。以官賦違期。當徙虔州。有司
        <lb ed="X" n="0396a06"/>知師專任講道。欲與辯析之。師曰。吾為主僧。法當坐。
        <lb ed="X" n="0396a07"/>敢累他人耶。遂毅然請行。或讓師為迂。師曰。宿業已
        <lb ed="X" n="0396a08"/>定。不可逭也。行抵池陽馬當山。示疾而化。洪武庚戌
        <lb ed="X" n="0396a09"/>四月也。春秋六十有四。師形貌尫瘠。退然有不勝衣。
        <lb ed="X" n="0396a10"/>戒檢精嚴。護持三業。唯恐有所染污。獨居屋漏。法衣
        <lb ed="X" n="0396a11"/>不離體。三藏諸文。未甞釋手。雖盎無斗儲。處之裕如。
        <lb ed="X" n="0396a12"/>謙恭自牧。竪子來見。亦無墯容。勤於誘掖。有不領解
        <lb ed="X" n="0396a13"/>者。方便比喻。至于反覆數四。必俟其心悟。始罷云。見
        <lb ed="X" n="0396a14"/>諸著述者。咸有可觀。法華問答若干篇。法華隨品贊
        <lb ed="X" n="0396a15"/>三十篇。辯正教門關鍵錄若干卷。及詩文。竝行于世。
        <lb ed="X" n="0396a16"/>宋文憲公曰。濂於諸宗之文。頗甞習讀。每病台衡賢
        <lb ed="X" n="0396a17"/>首二家。不能相通。欲和會而融貫之。恨鮮有可言斯
        <lb ed="X" n="0396a18"/>事者。不知世上乃復有師乎。于是。發不及見之歎。其
        <lb ed="X" n="0396a19"/>為賢者追慕。如此。</p>
</div>
