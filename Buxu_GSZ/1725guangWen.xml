<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0447c04guangWen">
    <head><lb ed="X" n="0447c04"/>　　　　偃溪聞傳</head>
    <p><anchor n="X.77.1524.0447c05"/><lb ed="X" n="0447c05"/>廣聞。閩之侯官林氏子。家世業儒。疎眉秀目。哆口豐
        <lb ed="X" n="0447c06"/>頥。從季父智隆於宛陵光孝。十八得度受具。初見鐵
        <lb ed="X" n="0447c07"/>牛印。少室睦。無際派。追隨甚久。聞浙翁唱道天童。袖
        <lb ed="X" n="0447c08"/>香謁之。初見機道齟齬。翁移徑山。師踵至。翁笑迎曰。
        <lb ed="X" n="0447c09"/>汝來耶。一夕坐簷間。聞更三轉入室。曳履而蹶。如夢
        <lb ed="X" n="0447c10"/>忽醒。翌朝造翁室。翁舉趙州洗鉢盂話。師將啟吻。翁
        <lb ed="X" n="0447c11"/>遽止之。平生疑情。當下氷釋。紹定戊子。四明制閫胡
        <lb ed="X" n="0447c12"/>公。以小淨慈致之。歷住香山萬壽雪竇育王淨慈靈
        <lb ed="X" n="0447c13"/>隱徑塢八山。所至革弊支傾。廣容徒眾。道化大行。有
        <lb ed="X" n="0447c14"/>云。十字街頭石幢子。無你遮護處。一聲江上侍郎來。
        <lb ed="X" n="0447c15"/>無你迴避處。衲僧家。早出暮入。脚前脚後。也須仔細。
        <lb ed="X" n="0447c16"/>忽然築著磕著。淨慈拄杖。別有分付。又云。一升三合。
        <lb ed="X" n="0447c17"/>拄杖頭邊。萬水千山。草鞋跟底。未言先領。誰家竈裏。
        <lb ed="X" n="0447c18"/>無煙撩起。便行是處。井中有水。莫道空來又空去。許
        <lb ed="X" n="0447c19"/>多途路不相孤。洗發精醒。可謂善說法要矣。景定四
        <lb ed="X" n="0447c20"/>年。壽七十五而化。師法嗣頗眾。而獨雲峯高止泓鑑
        <lb ed="X" n="0447c21"/>二公。能振起師道云。</p>
</div>
