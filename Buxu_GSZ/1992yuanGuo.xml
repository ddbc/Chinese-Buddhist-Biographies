<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0541b06yuanGuo">
    <head><lb ed="X" n="0541b06"/>　　　　圓果傳</head>
    <p><anchor n="X.77.1524.0541b07"/><lb ed="X" n="0541b07"/>圓果上人。號香林。京口丁氏子。厭俗出家。勤讀誦。於
        <lb ed="X" n="0541b08"/>圓覺幻滅滅故非幻不滅處。有省。自是參方。機鋒頴
        <lb ed="X" n="0541b09"/>捷。年三十四。游武林。日行分衛。夜宿仙林寺檐廡。衣
        <lb ed="X" n="0541b10"/>不掩形。時嚴冬。或獻新衣美食。却不御。人奇之。致供
        <lb ed="X" n="0541b11"/>日繁。師遁至北高峰絕頂。假一席地。縛草為團瓢。冥
        <lb ed="X" n="0541b12"/>寂其中。不出營食。主僧。以時閔而給焉。一坐六載。每
        <lb ed="X" n="0541b13"/>風雨晦冥。猛虎毒蛇。蹲繞左右。師不為動。其後冬雪
        <lb ed="X" n="0541b14"/>浹辰平地。積至丈許。陟者跬步壓覆。隤然而返。主僧
        <lb ed="X" n="0541b15"/>曰。果公縱學僵臥袁安。不能作啖氈蘇子。凍餒既久。
        <lb ed="X" n="0541b16"/>恐無生理。俄而城中素心道眾。不期而會於靈隱者。
        <lb ed="X" n="0541b17"/>三十餘曹。相勞苦。各述所夢相同謂。見神人執刀。厲
        <lb ed="X" n="0541b18"/>聲告曰。北高峰古佛困雪中。盍往視之。陳敘如出一
        <lb ed="X" n="0541b19"/>口。曰事急矣。即相率。打雪披寒而上。叩團瓢見師。趺
        <lb ed="X" n="0541b20"/>坐恬然無憊容。眾獻供。師作唄受之。相與繞視。不忍
        <lb ed="X" n="0541b21"/>捨去。師曰。諸君休矣。晡時恐為虎驚。毋過念貧道。乃
        <lb ed="X" n="0541b22"/>送之下山而返。一日至湖上。偶見一長僧。繇六橋度
        <lb ed="X" n="0541b23"/>嶺而北。師覺其有異。尾之至黃龍祠。因忽不見。仰視
        <lb ed="X" n="0541b24"/>林樾清楚愛之。遂憩焉如仙林。時適有樵牧數輩。戲
        <lb ed="X" n="0541c01"/>拾瓦礫。累塔礬石間。忽罅中閃爍有光。微露石稜。去
        <lb ed="X" n="0541c02"/>礫而頂相現。旋得滿月容。游人以畚鍤助之。須臾周
        <lb ed="X" n="0541c03"/>身盡露。又得斷碑。讀之始知文公所鏤像也。乃霣泣
        <lb ed="X" n="0541c04"/>下拜曰。圓果與和尚。同出南岳。不意顯示幻身。敢不
        <lb ed="X" n="0541c05"/>捐軀為報。繇是。山靈之一新。清規之再整。師之力也。
        <lb ed="X" n="0541c06"/>汪開府伯玉。覲師於黃龍。戲問曰。公年幾何。曰八十
        <lb ed="X" n="0541c07"/>有五。又問到家乎。曰苦海孤航。兩不着岸。汪聞聳然
        <lb ed="X" n="0541c08"/>增敬。師素貫禪律。凝神冥寂。每清晨。背誦金剛經一
        <lb ed="X" n="0541c09"/>卷。過午不食。檀施悉營福業。遇遺骼輙收掩之。積如
        <lb ed="X" n="0541c10"/>漏澤者數處。凡開示四眾。切近簡要。使聞者生信。恍
        <lb ed="X" n="0541c11"/>然自得於語言文字之外也。萬曆元年癸酉四月。示
        <lb ed="X" n="0541c12"/>寂。年九十矣。塔於石像左脊。</p>
</div>
