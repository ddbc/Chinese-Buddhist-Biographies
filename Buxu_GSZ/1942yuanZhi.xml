<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0525b06yuanZhi">
    <head><lb ed="X" n="0525b06"/>　　　　元　筠高安<persName key="A001404">圓至</persName>傳</head>
    <p><anchor n="X.77.1524.0525b07"/><lb ed="X" n="0525b07"/><persName key="A001404">圓至</persName>。字<persName key="A001404">天隱</persName>。<placeName key="PL000000019786">高安</placeName>姚氏子。季父<persName key="unknown">勉</persName>。父<persName key="unknown">文</persName>。叔兄<persName key="unknown">雲</persName>。皆中
        <lb ed="X" n="0525b08"/>顯科。為宋名臣。師按窺世相。深有所感悟於中。以<date from-iso="1274-02-16" to-iso="1275-02-04" key="j21864262186779">咸<lb ed="X" n="0525b09"/>淳甲戌</date>出家。依<placeName key="PL000000019591">仰山</placeName><persName key="A004699">慧朗<roleName>禪師</roleName>欽</persName>公脫髮。時年十九。
        <lb ed="X" n="0525b10"/>務靜退寡交識。怡然以道味自尚。喜為文章志弘護。
        <lb ed="X" n="0525b11"/>非衒飾知見以自售也。故其文日益進。其曰吾聖人。
        <lb ed="X" n="0525b12"/>自稱<persName key="A002799">文佛</persName>。葢以存其道於無窮。非文莫能。曰經曰論。
        <lb ed="X" n="0525b13"/>皆是物也。惟<placeName key="PL000000000083">震旦</placeName>諸師。欲撫中下之質。乃皆以天縱
        <lb ed="X" n="0525b14"/>上智。示為椎朴少文。與愚者同事。乃聖人冥權。非真
        <lb ed="X" n="0525b15"/>然也。愚者誘於其迹。直謂聖人道妙。可以鄙俚凡近
        <lb ed="X" n="0525b16"/>躐。至薄經論為淺教。斥文字為異端。豈不惑哉。其論
        <lb ed="X" n="0525b17"/>吾宗文。獨<persName key="unknown">許嵩明教</persName>一人。其融會超了知見。扶宗匡
        <lb ed="X" n="0525b18"/>道之心。居然可思矣。<date from-iso="1271-12-25" to-iso="1297-03-01" key="j21856422194840">至元元貞間</date>。住建昌<placeName key="PL000000018829">能仁寺</placeName>。說
        <lb ed="X" n="0525b19"/>法一稟於欽。不兩年棄去。師行止不恒。所居斯其最
        <lb ed="X" n="0525b20"/>久耳。<date from-iso="1298-02-19" to-iso="1299-02-08" key="j21856422195549">大德二年戊戌</date>。卒於<placeName key="PL000000018775">廬山</placeName>。年四十三。惜無修期
        <lb ed="X" n="0525b21"/>以究其道之所歸。化之所及。為可哀耳。有文集一卷。
        <lb ed="X" n="0525b22"/><placeName key="PL000000009992">吳門</placeName><persName key="unknown">磧砂魁</persName>上人所藏。以示<placeName key="unknown">紫陽</placeName><persName key="unknown">方虗谷</persName>。讀而醉心。
        <lb ed="X" n="0525b23"/>敘其首。刻焉。</p>
</div>
