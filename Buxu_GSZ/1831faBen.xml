<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0489c21faBen">
    <head><lb ed="X" n="0489c21"/>　　　　宋　柳律師．圓覺律師傳</head>
    <p><anchor n="X.77.1524.0489c22"/><lb ed="X" n="0489c22"/>柳律師者。是蓋持律而苦行者也。蜀開縣大覺寺。有
        <lb ed="X" n="0489c23"/>柳律師行碑剝落。其剝落未盡者。猶可摹而為言。師
        <lb ed="X" n="0489c24"/>名法本。臨江鄉人。自幼神秀頴異。父母惟師一子。尤
        <lb ed="X" n="0490a01"/>愛重之。甫七歲。舉動如成人。一日忽告父母曰。兒久
        <lb ed="X" n="0490a02"/>處塵寰。俗緣未釋。今欲棄僧為僧。願二親莫以兒為
        <lb ed="X" n="0490a03"/>念。父母苦止之。繼之以泣。師乃絕粒不食。父母懼。姑
        <lb ed="X" n="0490a04"/>從之。遂削髮。入山絕跡。不踵家門。勤修苦行。日夕不
        <lb ed="X" n="0490a05"/>輟。年及十五。經律論藏。無不該覽。遠近咸瞻禮之。常
        <lb ed="X" n="0490a06"/>處厚。與師為方外交。時就請教。年九十九。一日告眾
        <lb ed="X" n="0490a07"/>曰。緣業殆盡。吾將西歸。汝輩宜自勉。端坐而化。</p><p>
        <lb ed="X" n="0490a08"/>圓覺律師。德明者。住金陵能仁寺。際遇太宗召見。賜
        <lb ed="X" n="0490a09"/>紫衣并御容。及羅漢像以歸。律聲振江以南。求法人
        <lb ed="X" n="0490a10"/>望之而歸。真宗嗣位。復贈以詩章。有精勤演律達真
        <lb ed="X" n="0490a11"/>風。釋子南禪道少同之句。二師道行。在當時必表表
        <lb ed="X" n="0490a12"/>一方。竟爾失傳。僅於斷鐫殘刻間得其名。不得言其
        <lb ed="X" n="0490a13"/>詳也。惜哉。</p>
</div>
