<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0441b09zhiCe">
    <head><lb ed="X" n="0441b09"/>　　　　涂毒筞傳</head>
    <p><anchor n="X.77.1524.0441b10"/><lb ed="X" n="0441b10"/>智筞。天台陳氏子。自號涂毒巖主。英敏頴異。風骨巉
        <lb ed="X" n="0441b11"/>巉。有出塵之姿。年十六祝髮。習經律。理詣昭徹。逈出
        <lb ed="X" n="0441b12"/>流輩。十九造國清。謁寂室光。灑然有省。寂室許之。謂
        <lb ed="X" n="0441b13"/>老於叢林者。不能過也。育王無示。萬壽大圓。皆一時
        <lb ed="X" n="0441b14"/>大名德。無不肯可。大圓曰。[竺-二+束]上人可謂不耘而秀。不
        <lb ed="X" n="0441b15"/>扶而直者。辭去大圓。門送之拊師背曰。寶所在近。此
        <lb ed="X" n="0441b16"/>城非實。師頷之。往豫章謁典牛。道由雲居。風雪塞路。
        <lb ed="X" n="0441b17"/>坐閱四十二日。午初板聲鏗然。豁爾大悟。典牛印之
        <lb ed="X" n="0441b18"/>曰。嶄然超出佛祖。他日起家。一麟足矣。使真淨而在。
        <lb ed="X" n="0441b19"/>見子亦當下拜。典牛。機辯峻峭。莫有嬰其鋒者。師與
        <lb ed="X" n="0441b20"/>之平章今古。泉湧風駛。聞者為之齰愕。別典牛。庵淮
        <lb ed="X" n="0441b21"/>西烏崖之下。及大圓移大溈。請居第一座。甞上方丈
        <lb ed="X" n="0441b22"/>問訊。見大圓俛首不語。師問曰。何瞀悶乃爾。大圓曰。
        <lb ed="X" n="0441b23"/>期子濟濟多眾。如雪峰溈山之流。而談天者。謂子無
        <lb ed="X" n="0441b24"/>後。子意如何。師曰。參學唯恐無本。苟有本。對泥像說
        <lb ed="X" n="0441c01"/>法。亦高出諸方。大圓歎曰。吾子器識過人。玄酒太羮。
        <lb ed="X" n="0441c02"/>非常流所能知味也。東歸。又分座於國清。此庵元方
        <lb ed="X" n="0441c03"/>住護國。謂師曰。公來歸。三峰景元。即收卷波瀾矣。出
        <lb ed="X" n="0441c04"/>世住黃巗普澤。為典牛燒香。歷應台之太平。吉之祥
        <lb ed="X" n="0441c05"/>苻。越之等慈。及大能仁。所至道價興行。旋自護國華
        <lb ed="X" n="0441c06"/>藏。來住徑山。而師已老矣。力行祖道。眾至千餘。將化。
        <lb ed="X" n="0441c07"/>召門人囑後事。仍曰。爾輩。盍以文祭我。師整襟危坐
        <lb ed="X" n="0441c08"/>而聽。至尚饗為之盱衡一笑。越二日。泊然而逝。世壽
        <lb ed="X" n="0441c09"/>七十六。坐六十夏。門人塔全身于東岡之麓。師性剛
        <lb ed="X" n="0441c10"/>簡。居處語嘿肅如也。尤不喜泛交。善則慕之。否則雖
        <lb ed="X" n="0441c11"/>親[目*匿]。亦絕不與通。說法度人。光明俊偉。傾動一時。望
        <lb ed="X" n="0441c12"/>師而歸者。雲湧濤奔。希獲一親謦欬。以為至幸。誠末
        <lb ed="X" n="0441c13"/>世津梁。不可多得也。</p>
</div>
