<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0459a11jingRi">
    <head><lb ed="X" n="0459a11"/>　　　　淨日傳</head>
    <p><anchor n="X.77.1524.0459a12"/><lb ed="X" n="0459a12"/>淨日。號東巖。俗居南康之都昌。姓寥氏。幼絕葷。蔬果
        <lb ed="X" n="0459a13"/>自持。十五祈親。祝髮廬山之香林。鮐背長身。圓相傑
        <lb ed="X" n="0459a14"/>耀。訪道仰山石霜。遂入浙。叩癡絕。越二夏不契。登徑
        <lb ed="X" n="0459a15"/>山。見無準。準大許之。後謁西巖惠於天童。惠。無準大
        <lb ed="X" n="0459a16"/>弟子也。其提示。一秉于準。危機敏鋒。迎拒莫覩。風止
        <lb ed="X" n="0459a17"/>水息。渙然帖順。遂密契其旨。卒服從之。俾守藏室。後
        <lb ed="X" n="0459a18"/>開先無文璨。屈為第一座。璨。亦禪俊出者。繇是譽聞
        <lb ed="X" n="0459a19"/>益彰。宋景定中。江東帥汪立信慎許可。推以主圓通。
        <lb ed="X" n="0459a20"/>繼領東林。至元壬辰。遷育王。未幾。歸隱雪竇。大德庚
        <lb ed="X" n="0459a21"/>子。僉議主天童。師之行。峻潔以完。語溫氣和。眾益得
        <lb ed="X" n="0459a22"/>以親。納其徒。俾明徹復性。不侈於言。解其蔓惑。處于
        <lb ed="X" n="0459a23"/>世。若無所施為。遐邇嚮慕。緣福無踵而至。而於天童。
        <lb ed="X" n="0459a24"/>功最著。久居東林。他俗警眾民。爭繪以祝。故其興天
        <lb ed="X" n="0459b01"/>童。廬山之民。奉貲以助尤夥。生宋嘉定十四年辛巳。
        <lb ed="X" n="0459b02"/>終至大元年戊申。年八十有八。臘七十有一。將示寂。
        <lb ed="X" n="0459b03"/>戒弟子。書韻語以示。曰。天為葢兮地為函。吾奚為乎
        <lb ed="X" n="0459b04"/>塔與菴。灰吾骨兮山河。言已矢兮勿鑱。越二日沐浴。
        <lb ed="X" n="0459b05"/>端坐而逝。就化。齒根不壞。藏于西巖之清風塢。</p>
</div>
