<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0454a11faYun">
    <head><lb ed="X" n="0454a11"/>　　　　法贇傳</head>
    <p><anchor n="X.77.1524.0454a12"/><lb ed="X" n="0454a12"/>法贇。兗州侯氏子。幼事嵫陽明首座為師。大定間。以
        <lb ed="X" n="0454a13"/>誦經通得僧服。從事義理之學。根性頴利。同學者少
        <lb ed="X" n="0454a14"/>所及。游參叩詰。洞見深秘。告山明和尚。靈岩才師。皆
        <lb ed="X" n="0454a15"/>授以印記。尋領眾。主告山。闡抉幽微。方世路清夷。禪
        <lb ed="X" n="0454a16"/>林軌則未改。師道風藹然。為諸方所重。移兗州普照。
        <lb ed="X" n="0454a17"/>倅路公宣叔。潛心內乘。與師為法喜淘汰之游。師登
        <lb ed="X" n="0454a18"/>座。宣叔。朝服頂禮。法重身尊。哲勝傾下。然師沉嘿自
        <lb ed="X" n="0454a19"/>守。不以文字言語。驚流俗為門戶計。住持不務修營。
        <lb ed="X" n="0454a20"/>學者繁盛。動則蜂擁。迄無顯受灌頂者。其不輕許與
        <lb ed="X" n="0454a21"/>如此。師有弟子曰汴公者。嗣法于亨虗明亭。亭直上
        <lb ed="X" n="0454a22"/>不為震雲凌雨之所摧偃。當龍興禁蕩之餘。破屋數
        <lb ed="X" n="0454a23"/>椽。殘僧三四輩。灌園自給。不肯輕旁時貴之門。或贈
        <lb ed="X" n="0454a24"/>之詩云。道大宜高謇。禪枯耐寂寥。葢頭茅一把。繞腹
        <lb ed="X" n="0454b01"/>篾三條。風味可想而見。其孤峻自[托-七+友]。必有所從來其
        <lb ed="X" n="0454b02"/>自師乎。後汴歸自南。哀敘曰。汴落髮事師五六年。始
        <lb ed="X" n="0454b03"/>避兵而南。比歸師去世已久。師生于正隆初。而歿于
        <lb ed="X" n="0454b04"/>興定之末年。過六十。但以喪亂之後。時事凋殘。師之
        <lb ed="X" n="0454b05"/>行事無從考。按至於卒葬時日。亦不能知者。特汴未
        <lb ed="X" n="0454b06"/>南渡時事耳。元好問。據此以銘師塔。</p>
</div>
