<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0483c11daoJi">
    <head><lb ed="X" n="0483c11"/>　　　　法舟濟傳</head>
    <p><anchor n="X.77.1524.0483c12"/><lb ed="X" n="0483c12"/>道濟。字法舟。張氏子。生[橘-矛+隹]李思賢里。少爽拔。未甞入
        <lb ed="X" n="0483c13"/>鄉<ptr target="fn1"/>較。而義辯宿成。為里中所異。年十八忽猛省。白父
        <lb ed="X" n="0483c14"/>母求出俗。勿許。遂日夜坐。不事生產。又三年。潛入天
        <lb ed="X" n="0483c15"/>寧寺為行者。時默堂宣禪師。受月舟和尚法印。歸自
        <lb ed="X" n="0483c16"/>繁昌。法筵龍象。蹌蹌濟濟。師服勤之餘。多所諮訪。久
        <lb ed="X" n="0483c17"/>之。詣東禪。依昂公薙染。昂法叔吉菴祚禪師者。默堂
        <lb ed="X" n="0483c18"/>子也。知見精確。而道行清苦。師折節事之。古德入道
        <lb ed="X" n="0483c19"/>因緣。朝夕參叩。以為不至古人休歇田地不止。偶行
        <lb ed="X" n="0483c20"/>廊廡間。聞佛殿磬聲。豁然契悟。尋趨方丈。菴望見笑
        <lb ed="X" n="0483c21"/>曰。子著賊也。師曰。賊已收下。曰。贓在甚處。師振坐具
        <lb ed="X" n="0483c22"/>曰。狼籍狼籍。曰。這掠虗漢。狼籍箇甚麼。師一喝歸眾。
        <lb ed="X" n="0483c23"/>菴喜印可之。繼謁古印雲峰諸師。日益深奧。自是應
        <lb ed="X" n="0483c24"/>機演化。雷動電激。章縫緇素。諸乞言者。憧憧然水陸
        <lb ed="X" n="0484a01"/>並湊。無虗日矣。嘉靖初。眾請出世於金陵安隱寺。上
        <lb ed="X" n="0484a02"/>堂舉拂子。召大眾云。見麼。又擊拂子云。聞麼。既是舉
        <lb ed="X" n="0484a03"/>起便見。擊着便聞。妙真如藏。非思非議。應用靈靈。奇
        <lb ed="X" n="0484a04"/>哉奇哉。汝諸人。自不丈夫。顧乃傍人門戶。求知求見。
        <lb ed="X" n="0484a05"/>韜晦家珍。甘為寒乞。將謂諸聖別有奇特也。廣額屠
        <lb ed="X" n="0484a06"/>兒。颺下屠刀。便云。我是千佛一數。豈有曲折。作知見
        <lb ed="X" n="0484a07"/>耶。丈夫子。何不恁麼便擔荷去。其指法徑要。大都類
        <lb ed="X" n="0484a08"/>此。性恬靜。未甞誤干謁。隨緣遷轉。前後二十餘所。解
        <lb ed="X" n="0484a09"/>包之後。不更出門戶。處大眾折大疑。無碍之辭。波騰
        <lb ed="X" n="0484a10"/>雲湧。夜以繼日。曾不少倦。而燕間之日。泊然危坐。若
        <lb ed="X" n="0484a11"/>不解語者。此其大凡也。師心精泯合時靈感通。以至
        <lb ed="X" n="0484a12"/>呪移井石。錫出山泉。說法則蛙入晨牕。入定則神來
        <lb ed="X" n="0484a13"/>夜室。自避倭之後。任真而放。雅同流俗。嬉笑怒罵。縱
        <lb ed="X" n="0484a14"/>橫自調。而人不能測矣。庚申秋。寢疾且革。或勸起坐
        <lb ed="X" n="0484a15"/>說偈。師曰。此皆文飾。非吾事也。以手搖曳而逝。年七
        <lb ed="X" n="0484a16"/>十四。臘五十二。茶毗後。塔其骨於別室中。所說法語
        <lb ed="X" n="0484a17"/>偈頌等若干言。門人正雨輩。集而梓行。</p>
</div>
