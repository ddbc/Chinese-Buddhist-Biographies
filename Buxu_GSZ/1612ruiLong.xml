<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0402c11ruiLong">
    <head><lb ed="X" n="0402c11"/>　　　　瑞龍璋．黃檗慧傳</head>
    <p><anchor n="X.77.1524.0402c12"/><lb ed="X" n="0402c12"/>瑞龍禪師。幼璋。唐相國夏侯孜猶子也。大中初。伯父
        <lb ed="X" n="0402c13"/>司空。出鎮廣陵。師方七歲。游慧照寺。聞誦妙法蓮華
        <lb ed="X" n="0402c14"/>經。於是跪伯父前。求出家。伯父難之。師因不飲食。不
        <lb ed="X" n="0402c15"/>得已許之。依慧遠禪師剃髮。又十年受具足戒。年二
        <lb ed="X" n="0402c16"/>十五游方。至高安。見白水。又謁署山二大老。皆器許
        <lb ed="X" n="0402c17"/>焉。咸通十三年。見騰騰和尚者於江陵。騰騰囑曰。汝
        <lb ed="X" n="0402c18"/>往天台。尋靜而居。遇安即止。已而又見憨憨和尚者。
        <lb ed="X" n="0402c19"/>憨拊之曰。汝却後四十年。有巾子山下菩薩。王於江
        <lb ed="X" n="0402c20"/>南。於時我法乃昌。遂去至天台山。於靜安鄉。建福唐
        <lb ed="X" n="0402c21"/>院。已符騰騰之言。又住隱龍院。中和四年。浙東飢疫。
        <lb ed="X" n="0402c22"/>師於溫台明三郡。收瘞遺骸數千。時謂悲增大士。乾
        <lb ed="X" n="0402c23"/>寧時。雪峰甞見之。以椶櫚拂子。授師而去。天祐三年。
        <lb ed="X" n="0402c24"/>錢尚父遣使童建。齎衣服香藥。入山致請。至府。署志
        <lb ed="X" n="0403a01"/>德大師。館於功臣院。日夕問道。辭還山。尚父不可。乃
        <lb ed="X" n="0403a02"/>建瑞龍寺於城中。以延之。禪者雲趨而集。又契憨憨
        <lb ed="X" n="0403a03"/>之語。甞謂門弟子曰。老僧頃年。游歷江外嶺南荊湖。
        <lb ed="X" n="0403a04"/>但有知識叢林。無不參問來。蓋為今日與諸人聚會。
        <lb ed="X" n="0403a05"/>各要知箇去處。然諸方終無異說。只教諸人。歇却狂
        <lb ed="X" n="0403a06"/>心。休從他覓。但隨方任真。亦無真可任。隨時受用。亦
        <lb ed="X" n="0403a07"/>無時可用。設垂慈苦口。且不可呼晝作夜。更饒善巧。
        <lb ed="X" n="0403a08"/>終不能指東為西。說或能爾。自是神通作怪。非干我
        <lb ed="X" n="0403a09"/>事。若學語之流。不省己知非。直欲向空裏採花。波中
        <lb ed="X" n="0403a10"/>取月。還著得心力否。汝今日各自退思。忽然肯去。始
        <lb ed="X" n="0403a11"/>知瑞龍老漢。事不獲已。迂迴大甚。還肯麼。天成二年
        <lb ed="X" n="0403a12"/>丁亥四月。師從尚父乞墳。尚父笑曰。師便爾乎。遣陸
        <lb ed="X" n="0403a13"/>仁璋者。擇地西關建塔。塔畢。師往辭尚父。囑以護法
        <lb ed="X" n="0403a14"/>[邱-丘+血]民。還安坐而化。閱世八十有七。坐七十夏。詔改天
        <lb ed="X" n="0403a15"/>台隱龍。為隱跡云。</p><p>
        <lb ed="X" n="0403a16"/>黃檗山。慧禪師。洛陽人也。少出家。業小經論學。因增
        <lb ed="X" n="0403a17"/>受菩薩戒。嘆曰大士攝律儀。與吾本受聲聞戒。俱止
        <lb ed="X" n="0403a18"/>持作犯也。然篇聚增減。支本通別。制意且殊。既微細
        <lb ed="X" n="0403a19"/>難防。攝善中。未甞行於少分。況饒益有情乎。且世間
        <lb ed="X" n="0403a20"/>泡幻。身命何可留戀哉。遂置講課。欲捐身水中。飼鱗
        <lb ed="X" n="0403a21"/>甲。念已將行。偶二禪者接之款話。謂南方頗多知識。
        <lb ed="X" n="0403a22"/>師何滯一隅也。師從此回意參尋。屬關津嚴緊。乃謂
        <lb ed="X" n="0403a23"/>守吏曰。吾非翫山水。誓求祖道。他日必不忘恩。守者
        <lb ed="X" n="0403a24"/>察其志。遂不苛留。且曰。師既為法忘軀。回時願無吝
        <lb ed="X" n="0403b01"/>所聞。師欣謝。直造疏山。時。仁和尚坐法堂受參。師先
        <lb ed="X" n="0403b02"/>顧大眾。然後致問曰。剎那便去時如何。疏山曰。畐塞
        <lb ed="X" n="0403b03"/>虗空。汝作麼生去。師曰。畐塞虗空。不如不去。疏山便
        <lb ed="X" n="0403b04"/>休。師下堂參第一座。座曰。適觀座主對和尚。語甚奇
        <lb ed="X" n="0403b05"/>特。師曰。此乃率爾。寔自偶然。敢望慈悲開示。座曰。一
        <lb ed="X" n="0403b06"/>剎那間還有擬議否。師言下頓省。禮謝退茶堂。悲喜
        <lb ed="X" n="0403b07"/>交盈。如是三日。尋住黃檗山。聚眾開法。後終本山。今
        <lb ed="X" n="0403b08"/>塔中全身如生。</p>
</div>
