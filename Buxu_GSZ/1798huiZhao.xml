<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0476c08huiZhao">
    <head><lb ed="X" n="0476c08"/>　　　　<persName key="A008277">大千照</persName>公傳</head>
    <p><anchor n="X.77.1524.0476c09"/><lb ed="X" n="0476c09"/><persName key="A008277">慧照</persName>。字<persName key="A008277">大千</persName>。<placeName key="CN0330302Z05AA">永嘉</placeName>麻氏子。童年駿利異。甞聞人誦習
        <lb ed="X" n="0476c10"/>契經。合爪諦聽。長老<persName key="unknown">良公</persName>。度為弟子。稟持犯於處之
        <lb ed="X" n="0476c11"/><placeName key="CN0331102T07AA">天寧</placeName>。蟬脫萬緣。力究大事。首謁<persName key="A008284">晦機熙</persName>公於<placeName key="CN0330106T54AA">淨慈</placeName>。一
        <lb ed="X" n="0476c12"/>日閱員淨語。至<placeName key="unknown">頭陀石擲筆峰</placeName>處。默識懸解。流汗浹
        <lb ed="X" n="0476c13"/>背。即腰包。走謁<persName key="A007563">東嶼海</persName>公于蘇之<placeName key="CN0320583T03AA">薦嚴</placeName>。反覆辨勘之。
        <lb ed="X" n="0476c14"/>師如宜僚擲丸。飛舞空中。<persName key="A007563">東嶼</persName>甚嘉之。遂留執侍左
        <lb ed="X" n="0476c15"/>右。師以為心法既通。不閱修多羅藏。無以闡揚正教。
        <lb ed="X" n="0476c16"/>聳人天之聽。乃主藏室。及<persName key="A007563">東嶼</persName>遷<placeName key="CN0330106T54AA">淨慈</placeName>。師分座。表儀
        <lb ed="X" n="0476c17"/>四眾。<date from-iso="1328-10-24" to-iso="1329-02-07" key="j22063992206505">天曆戊辰</date>。出世樂清之<placeName key="CN0330382T03AA">明慶</placeName>。升座示眾曰。佛法
        <lb ed="X" n="0476c18"/>欲得。現前莫存。知解縛禪。看教未免。皆為障礙。何如
        <lb ed="X" n="0476c19"/>一物不立。而起居自在乎。所以<persName key="A003868">德山</persName>之棒。<persName key="A003627">臨濟</persName>之喝。
        <lb ed="X" n="0476c20"/>亦有甚不得已爾。聞者說懌而去。<date from-iso="1355-01-22" to-iso="1356-02-09" key="j22159852216368">至正乙未</date>。遷四明
        <lb ed="X" n="0476c21"/>之<placeName key="CN0330211T02AA">寶陀</placeName>。尋宣政院。署師主<placeName key="CN0330212T01AA">育王</placeName>。師憫大法陵夷。孳孳
        <lb ed="X" n="0476c22"/>誘掖。不遺餘力。甞垂三關語。以驗學者。其一曰。山中
        <lb ed="X" n="0476c23"/>猛虎以肉為命。何故不食其子。其二曰。虗空無向背。
        <lb ed="X" n="0476c24"/>何緣有南北東西。其三曰。飲乳等四大海水。積骨如
        <lb ed="X" n="0477a01"/>毗富羅山。何者是汝最初父母。此第三關。最為峻切。
        <lb ed="X" n="0477a02"/>惜未有契其機者。居九年。退于<placeName key="CN0330212T01AD">妙喜泉</placeName>上築室。曰夢
        <lb ed="X" n="0477a03"/>菴。因自號<persName key="A008277">夢世叟</persName>。掩關獨處。凝塵滿席弗顧也。一日
        <lb ed="X" n="0477a04"/>召門弟子曰。吾將西歸矣。屬後事於住持。<persName key="A001039">約之裕</persName>公。
        <lb ed="X" n="0477a05"/>沐浴更衣書偈。怡然而逝。時<date from-iso="1373-10-25" to-iso="1373-11-22" key="j22228362222864">洪武癸丑十月</date>也。壽八
        <lb ed="X" n="0477a06"/>十五。臘七十。茶毗。齒睛數珠不壞。舍利五色。爛然者
        <lb ed="X" n="0477a07"/>無算。師三坐道場。有語錄若干卷。師智度冲深。機神
        <lb ed="X" n="0477a08"/>坦邁。晝則凝坐。夜則兼修淨業。真積力久。至于三際
        <lb ed="X" n="0477a09"/>不住。覺觀湛然。非言辭之可儗議。且服用儉約。不如
        <lb ed="X" n="0477a10"/>恒僧。雖不與時俗低昂。賢士大夫。知其誠實。不事矯
        <lb ed="X" n="0477a11"/>飾。多傾心為外護。其遇學徒。一以真率。或以事忤之。
        <lb ed="X" n="0477a12"/>而聲色不變動。出語質朴。不尚葩藻。而指意超言外。
        <lb ed="X" n="0477a13"/>嗟夫。禪宗至<date from-iso="1241-04-16" to-iso="1279-03-26" key="j21744322188290">宋季</date>而敝。膠滯局促。無以振[托-七+友]精明。使
        <lb ed="X" n="0477a14"/>直趨覺路。<persName key="A007633">橫川璜</persName>公。當斯時。密授天目法印。持降魔
        <lb ed="X" n="0477a15"/>杵。樹真正幢。升堂入室者。不翅受靈山付囑。佛法號
        <lb ed="X" n="0477a16"/>為中興。<persName key="A007633">橫川</persName>之同門。有<persName key="A008205">石林</persName>者。奮興實角立東西。共
        <lb ed="X" n="0477a17"/>斡化機。西來之道。於斯為盛。師葢<persName key="A008205">石林</persName>之諸孫也。故
        <lb ed="X" n="0477a18"/>其死生之際。光明盛大。有如此者。豈無自而然哉。</p>
</div>
