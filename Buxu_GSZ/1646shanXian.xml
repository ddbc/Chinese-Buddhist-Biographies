<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0418b04shanXian">
    <head><lb ed="X" n="0418b04"/>　　　　開先暹禪師傳</head>
    <p><anchor n="X.77.1524.0418b05"/><lb ed="X" n="0418b05"/>開先善暹禪師。臨江軍人。操行清苦。智識明達。遠禪
        <lb ed="X" n="0418b06"/>師在德山。師往依之。一日遠升堂。顧視大眾云。獅子
        <lb ed="X" n="0418b07"/>頻呻。象王回顧。師忽有省。入室陳解。遠云。子作麼生
        <lb ed="X" n="0418b08"/>會。師回顧曰。後園驢喫草。遠然之。自此機辯迅捷。禪
        <lb ed="X" n="0418b09"/>林目曰海上橫行暹道者。又參雪竇顯。顯愛其俊逸。
        <lb ed="X" n="0418b10"/>留座下數年。欲舉住明州金鵝。師聞之。書二偈於壁
        <lb ed="X" n="0418b11"/>而去。曰。不是無心繼祖燈。道慚未廁嶺南能。三更月
        <lb ed="X" n="0418b12"/>下離巖竇。眷眷無言戀碧層。三十餘年四海間。尋師
        <lb ed="X" n="0418b13"/>擇友未甞閒。今朝得到無心地。却被無心趂出山。後
        <lb ed="X" n="0418b14"/>住開先。嗣德山遠禪師。却通雪竇書。山前婆子。見專
        <lb ed="X" n="0418b15"/>使來問。云暹首座出世。為誰燒香。專使。云德山遠和
        <lb ed="X" n="0418b16"/>尚。婆子遂罵云。雪竇抖擻。尿腸說禪。為汝得恁麼。辜
        <lb ed="X" n="0418b17"/>負恩德。開堂日上首白槌罷。師曰。千聖出來也。祇是
        <lb ed="X" n="0418b18"/>稽首讚歎。諸代祖師。提挈不起。是故。始從迦葉迄至
        <lb ed="X" n="0418b19"/>山僧。二千餘年。月燭慧燈。星排道樹。人天普照。凡聖
        <lb ed="X" n="0418b20"/>齊榮。且道承甚麼人。恩力老胡也。秪道明星出現時。
        <lb ed="X" n="0418b21"/>我與大地有情。同時成道。如是則彼既丈夫。我亦爾。
        <lb ed="X" n="0418b22"/>孰為不可良由諸人。不肯承。當自生退屈。所以便推
        <lb ed="X" n="0418b23"/>排一箇半箇。先達出來。[逅-口+巾]相開發。祗是與諸人作證
        <lb ed="X" n="0418b24"/>明。今日人天會上。莫有久游。赤水夙在荊山。懷袖有
        <lb ed="X" n="0418c01"/>珍。頂門有眼。到處踐踏覺塲底衲僧麼。却請為新出
        <lb ed="X" n="0418c02"/>世。長老作箇證明。還有麼。師住開先。凡十八年。而化
        <lb ed="X" n="0418c03"/>於本山。嫡嗣雲居元也。別具。</p>
</div>
