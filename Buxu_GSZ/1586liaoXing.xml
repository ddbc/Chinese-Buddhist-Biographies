<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0390c12liaoXing">
    <head><lb ed="X" n="0390c12"/>　　　　五臺<placeName key="CN0140922T20AA">普寧</placeName><persName key="A008138">弘教大師</persName>傳</head>
    <p><anchor n="X.77.1524.0390c13"/><lb ed="X" n="0390c13"/><persName key="A008138">了性</persName>。號<persName key="A008138">大林</persName>。姓武氏。少好學聰睿之性。殆天授之禮
        <lb ed="X" n="0390c14"/>耆德<persName key="A008184">安</persName>公。為師而落髮焉。既登具。歷諸講庠。探頥經
        <lb ed="X" n="0390c15"/>論。遇<persName key="A000166">真覺圓師</persName>。啟悟初心。而周游南北幾萬里。窮覽
        <lb ed="X" n="0390c16"/>幽勝。所至必諮訪其人。詢至道之要。其所師而學者。
        <lb ed="X" n="0390c17"/>如<persName key="A008154">柏林潭</persName>公。<persName key="A010799">關輔懷</persName>公。<persName key="A010800">南陽茲</persName>公。皆以義學著稱。及
        <lb ed="X" n="0390c18"/>歸復見<persName key="A000166">真覺</persName>於<placeName key="CN0610327Z12AA">壠坻</placeName>。愈見墻仞之高。堂室之奧。乃曰。
        <lb ed="X" n="0390c19"/>佛法司南。其在茲乎。<persName key="A000166">真覺</persName>歿。北游<placeName key="CN0110102Z01AA">燕薊</placeName>。晦迹魏闕之
        <lb ed="X" n="0390c20"/>下。悠然如處江海之上。與世若相忘焉。然以懷璧之
        <lb ed="X" n="0390c21"/>美。被褐而莫掩。名既喧於眾口。聲遂聞于九重。會<placeName key="CN0110101T01AA">萬<lb ed="X" n="0390c22"/>寧</placeName>初落。詔師居之。<date from-iso="1308-02-01" to-iso="1312-02-15" key="j21988282200303">至大中</date>。大后剏寺<placeName key="CN0140900M01AA">臺山</placeName>。曰<placeName key="CN0140922T20AA">普寧</placeName>。以
        <lb ed="X" n="0390c23"/>茲擅天下之勝。住持之寄。非海內碩望。莫能勝之。故
        <lb ed="X" n="0390c24"/>以命師。師居十有餘年而歿。師為人剛毅。頗負氣節。
        <lb ed="X" n="0391a01"/>不能俯仰隨世。雖居官寺。未甞一至城府。造權貴之
        <lb ed="X" n="0391a02"/>門。或謂師少和氣。師曰。予以一介苾蒭。天子不以人
        <lb ed="X" n="0391a03"/>之微。處之大寺。惟竭誠匪懈。圖以報國而已。夫何求
        <lb ed="X" n="0391a04"/>哉。必有臧倉毀鬲之言。葢亦營營青蠅。止于棘樊耳。
        <lb ed="X" n="0391a05"/>顧予命之不遭。道之不行。納履而去之。何往而不得
        <lb ed="X" n="0391a06"/>於道乎。時國家尊寵西僧。其徒甚盛。出入騎從。擬迹
        <lb ed="X" n="0391a07"/>王公。其人赤毳峩冠。岸然而自居。諸名德輩。莫不為
        <lb ed="X" n="0391a08"/>之致禮。或磬折而前。摳衣接足。丐其按頂。謂之攝受。
        <lb ed="X" n="0391a09"/>師獨長揖而已。或謂師傲。師曰。吾敢慢於人耶。吾聞
        <lb ed="X" n="0391a10"/>君子愛人以禮。何可苟屈其節。而巽于床。自取卑辱
        <lb ed="X" n="0391a11"/>乎。且吾於道。何求于彼。彼以其勢自大而倨。吾苟為
        <lb ed="X" n="0391a12"/>之屈。非諂則[佞-二+〦]也焉。有君子而為[佞-二+〦]諂之行哉。識者
        <lb ed="X" n="0391a13"/>壯師之氣。以謂如<persName key="A009839">佛印元</persName>公之遇<persName key="A001462">高麗王子</persName>。可謂識
        <lb ed="X" n="0391a14"/>大體而得乎禮矣。歿時<date from-iso="1321-09-30" to-iso="1321-10-29" key="j22038182203847">至治元年九月</date>。塔舍利于<placeName key="CN0140922T16AA">竹<lb ed="X" n="0391a15"/>林</placeName>之墟。</p>
</div>
