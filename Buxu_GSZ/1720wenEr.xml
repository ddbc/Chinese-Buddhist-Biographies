<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0445c04wenEr">
    <head><lb ed="X" n="0445c04"/>　　　　文爾傳</head>
    <p><anchor n="X.77.1524.0445c05"/><lb ed="X" n="0445c05"/>文爾。福州長溪人。姓李氏。十一辭親出家。十六為僧。
        <lb ed="X" n="0445c06"/>十七受戒。十八裹足游禪會。參月菴果公。無所入。忘
        <lb ed="X" n="0445c07"/>寢與食。瘡痏徧體。抱膝危坐。每聞五更鐘聲。輒駭汗
        <lb ed="X" n="0445c08"/>曰。又過一日矣。後因觸物有省。入為侍者數年。游廬
        <lb ed="X" n="0445c09"/>陵。為眾迫請。住吉水清凉院。徙興國之梵山。寧都之
        <lb ed="X" n="0445c10"/>桃林。紹興二十一年。郡守李子揚。初至。嚴峭寡與。獨
        <lb ed="X" n="0445c11"/>有契於師。迎住報恩。報恩望剎。棟宇久隳。法席不振。
        <lb ed="X" n="0445c12"/>贛民貲少嗇施。師接以誠慤。咸竭其力。堂搆像設次
        <lb ed="X" n="0445c13"/>第一新。叢林成矣。會齊述嬰城叛。緇素宵潰。師曰。我
        <lb ed="X" n="0445c14"/>去寺必墟。止不動。閱百二十日。賊欲屢縱火加害。師
        <lb ed="X" n="0445c15"/>隨機解免。舍匿士庶千計。皆賴以全。居十年。引疾求
        <lb ed="X" n="0445c16"/>去。遂移慶雲。地僻而用足。異時主者。自殖而已。師至。
        <lb ed="X" n="0445c17"/>改造三門。規創殿宇。理事兼舉。老而彌篤。一日與門
        <lb ed="X" n="0445c18"/>人行西圃。指尋丈曰。此存以待我。未幾坐亡。實乾道
        <lb ed="X" n="0445c19"/>二年冬也。報齡四十六。坐三十一夏。門人葬師所示
        <lb ed="X" n="0445c20"/>之地。丞相周必大。為石上之文。謂師住報恩時。妙喜
        <lb ed="X" n="0445c21"/>杲公。與無垢張公。同時北歸。士大夫日往參請。師初
        <lb ed="X" n="0445c22"/>無言說。妙喜獨謂無垢。是人所得端實。不可忽也。予
        <lb ed="X" n="0445c23"/>聞斯語。然後知師。故以鈍為利者。自是益思與之游。
        <lb ed="X" n="0445c24"/>而宦牒推移。會合之日殊少。去冬。師有過予意。方報
        <lb ed="X" n="0446a01"/>有書。而師沒矣。其為時賢歆慕。如此。</p>
</div>
