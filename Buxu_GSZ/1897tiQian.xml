<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0511b17tiQian">
    <head><lb ed="X" n="0511b17"/>　　　　<persName key="A021544">體謙</persName>傳</head>
    <p><anchor n="X.77.1524.0511b18"/><lb ed="X" n="0511b18"/><persName key="A021544">體謙</persName>。<placeName key="PL000000012518">永嘉</placeName>人。苦行僧也。外形體。耐饑寒。喜為難事。入
        <lb ed="X" n="0511b19"/><placeName key="PL000000018775">廬山</placeName>住靜。刀耕火種數年。後下山雲游。至<placeName key="PL000000019789">筠州</placeName>。為眾
        <lb ed="X" n="0511b20"/>信擁留曰。和尚安往。新街大緣。惟師聖人。金口而木
        <lb ed="X" n="0511b21"/>舌。眾生之願也。師忻然應命曰。此吾事耳。自某年始
        <lb ed="X" n="0511b22"/>募。至某年工畢。而<placeName key="PL000000019789">筠州</placeName>新街成。運至虗無物之心。行
        <lb ed="X" n="0511b23"/>極苦難成之行。德感如呼。緣歸若響。總計募金錢一
        <lb ed="X" n="0511b24"/>千萬。召工鑿山陶土。得石與甎。若干千萬。砌成大道
        <lb ed="X" n="0511c01"/>北斷於江。其南西繚於闤闠。凡若干萬尺。橫渠暗竇。
        <lb ed="X" n="0511c02"/>為橋以通之。凡若干所。喜捨之士。以道計者。自五百
        <lb ed="X" n="0511c03"/>尺至百尺。凡若干人。以錢計者。自三十萬至一萬。凡
        <lb ed="X" n="0511c04"/>若干人。一萬而下不可勝計。所得錢不以纖毫自私。
        <lb ed="X" n="0511c05"/>皆寄某氏之帑。朱出墨入。悉某氏主之。麻衣草履。以
        <lb ed="X" n="0511c06"/>董重役。暮宿甄舍。饑食於施者家。<persName key="A021946">余襄公</persName>南征。見師
        <lb ed="X" n="0511c07"/>於馬首。為記其事曰。彼上人者。弊衣糲食。苦其行而
        <lb ed="X" n="0511c08"/>外其利。又能得開信同心。成此利益。使夫趨官曹游
        <lb ed="X" n="0511c09"/>旅肆者。出泥滓入清淨之境。真奉佛事。勵戒行而好
        <lb ed="X" n="0511c10"/>方便者也。誌之無媿詞。</p>
</div>
