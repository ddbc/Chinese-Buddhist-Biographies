<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0527b04aoNao">
    <head><lb ed="X" n="0527b04"/>　　　　元　抝撓傳</head>
    <p><anchor n="X.77.1524.0527b05"/><lb ed="X" n="0527b05"/>抝撓。錢塘人。賣菜傭也。每侵晨擔菜入市。一日往太
        <lb ed="X" n="0527b06"/>早。暫歸少憩。覺室中有異。潛壁間聽之。乃妻與人私
        <lb ed="X" n="0527b07"/>語。人曰。彼較我何如。妻曰。彼抝撓。爾平穩。即吟詩曰。
        <lb ed="X" n="0527b08"/>[打-丁+聳]竹烏鴉叫。錢塘門未開。抝撓纔出去。平穩便入來。
        <lb ed="X" n="0527b09"/>遂棄家。往蕭山越王臺栖焉。從此潛心禪悅。深有契
        <lb ed="X" n="0527b10"/>證。後坐脫去。面貌如生。舉身輕輭。每月髮長。姊為剃
        <lb ed="X" n="0527b11"/>之數年。姊曰。我老矣。此後可無長也。又數年而以泥
        <lb ed="X" n="0527b12"/>塑其身。特露其面。好事者。每於春時。迎像入城。以種
        <lb ed="X" n="0527b13"/>因果。至今絡繹云。</p>
</div>
