<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0468a15zhiJi">
    <head><lb ed="X" n="0468a15"/>　　　　明　廣慧及禪師傳</head>
    <p><anchor n="X.77.1524.0468a16"/><lb ed="X" n="0468a16"/>智及。字以中。蘇之吳縣顧氏子。入海雲院祝髮。受具
        <lb ed="X" n="0468a17"/>戒。聞賢首家講法界觀。往聽之。未及終章。莞爾笑曰。
        <lb ed="X" n="0468a18"/>一真法界。圓同太虗。但涉言辭。即成賸法。遂走建業。
        <lb ed="X" n="0468a19"/>謁廣智於龍翔。微露文彩。廣智賞異之。尤為閩國王
        <lb ed="X" n="0468a20"/>清獻公所敬。有同袍嶼上人者。訶之曰。子才俊爽若
        <lb ed="X" n="0468a21"/>此。不思荷負大法。甘作詩騷奴僕乎。無盡燈偈所謂。
        <lb ed="X" n="0468a22"/>黃葉飄飄者。不知作何見解。師舌禁不能答。即歸海
        <lb ed="X" n="0468a23"/>雲。胸中如礙巨石。踰月。忽見秋葉吹墜於庭。豁然有
        <lb ed="X" n="0468a24"/>省。喜不自勝。乃走徑山。見元叟。叟勘辯之。師應對無
        <lb ed="X" n="0468b01"/>滯。遂命執侍。遷主藏室。至正壬午。行院舉師。出世昌
        <lb ed="X" n="0468b02"/>國隆教。轉普慈。未幾。行省達識公。延主淨慈。兵燹之
        <lb ed="X" n="0468b03"/>餘。艱窘危厲。人所不能堪。師運量有方。軌範峻整。綽
        <lb ed="X" n="0468b04"/>有承平遺風。遷主雙徑。　皇明龍興。詔。有道碩僧集
        <lb ed="X" n="0468b05"/>天界。師居首焉。以病不及召對。　賜還穹窿山。即海
        <lb ed="X" n="0468b06"/>雲也。戊午八月。忽示微疾。至九月四日。書偈而逝。其
        <lb ed="X" n="0468b07"/>徒。以遺骨藏山之陰。分爪髮歸徑山。於無等才公塔
        <lb ed="X" n="0468b08"/>左瘞焉。閱世六十八。臘五十一。師長深山立。昂然如
        <lb ed="X" n="0468b09"/>孤松在壑。威令嚴肅。其下無敢方命。故所至百廢具
        <lb ed="X" n="0468b10"/>興。然處事達變。接引後進。又如春風時雨之及物。使
        <lb ed="X" n="0468b11"/>人不自知。元帝師。以為賢。錫師六字師號。曰明辯正
        <lb ed="X" n="0468b12"/>宗廣慧云。</p>
</div>
