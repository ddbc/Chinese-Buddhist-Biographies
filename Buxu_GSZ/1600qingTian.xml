<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0396c15qingTian">
    <head><lb ed="X" n="0396c15"/>　　　　清天傳</head>
    <p><anchor n="X.77.1524.0396c16"/><lb ed="X" n="0396c16"/>一清天者。江右廬陵人也。別號潔祖。為歐陽族。自幼
        <lb ed="X" n="0396c17"/>頴悟。深厭塵俗。依多寶正宗忠公受業焉。宣德改元。
        <lb ed="X" n="0396c18"/>右街雲海法師為落髮。入大天界。見弘慈普應禪師。
        <lb ed="X" n="0396c19"/>命侍香掌藏鑰。進第一座。正統初。得古剎廢址于都
        <lb ed="X" n="0396c20"/>城西山之麓。慨然有興復之志。繇是。罄鬻衣資。募眾
        <lb ed="X" n="0396c21"/>緣。度工庀材。雖片瓦隻椽。皆自手之。事聞于　上。賜
        <lb ed="X" n="0396c22"/>額弘慶禪寺。師為開山第一代。即今黑塔是也。師[托-七+友]
        <lb ed="X" n="0396c23"/>萃超羣。卓然如孤[鴳-女+隹]之在鷄羣。初主水月。次遷南通
        <lb ed="X" n="0396c24"/>法至。既又開山弘慶。自此道風浩蕩。朝野知名。丙寅
        <lb ed="X" n="0397a01"/>右街善世兩菴宗師。薦師于春官。大宗伯胡公。及諸
        <lb ed="X" n="0397a02"/>鉅卿名公。莫不推賞。遂有雙徑之行。覺山馮寧。印施
        <lb ed="X" n="0397a03"/>華嚴大經。并函繡幡。金臺諸檀。如沈福誠杜弘真輩。
        <lb ed="X" n="0397a04"/>皆欣然發心。鑄銕佛三軀。及諸供具。隨師而往。以明
        <lb ed="X" n="0397a05"/>年丁卯入院。遠近欽仰。罔不嘉獎勸助。師所履之事
        <lb ed="X" n="0397a06"/>大有逕庭。翰林張公益謂。師根性堅利。志力勤篤。遂
        <lb ed="X" n="0397a07"/>能因師之教。悟玄義于襍華。視師之行。絕三業于滿
        <lb ed="X" n="0397a08"/>分。葢寔錄也。</p>
</div>
