<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0468c24fuBao">
    <head><lb ed="X" n="0468c24"/>　　　　復原報公傳</head>
    <p><anchor n="X.77.1524.0469a01"/><lb ed="X" n="0469a01"/>福報。字復原。台之臨海人。姓方氏。稟父母命。往杭之
        <lb ed="X" n="0469a02"/>梁渚崇福院出家。時石湖美公。主淨慈。一見器之。為
        <lb ed="X" n="0469a03"/>祝髮。徑山元叟端禪師。門庭嚴峻。師以己事未明。往
        <lb ed="X" n="0469a04"/>咨決之。叟問。近離何處。曰淨慈。叟云。來何為。曰久慕
        <lb ed="X" n="0469a05"/>和尚道風。特來禮拜。叟云。趙州見南泉作麼生。曰頭
        <lb ed="X" n="0469a06"/>頂天。脚踏地。叟云。見後如何。曰饑來喫飯睡來眠。叟
        <lb ed="X" n="0469a07"/>云。何處學得這虗頭來。曰今日親見和尚。叟頷之。命
        <lb ed="X" n="0469a08"/>居侍司。升掌藏鑰。久之。出世慈溪之廬山。越州之東
        <lb ed="X" n="0469a09"/>山。四明之智門。　洪武初。被有道徵。與徑塢以中及
        <lb ed="X" n="0469a10"/>上竺日章偁赴京。館天界。屢入　內庭。應對稱　旨。
        <lb ed="X" n="0469a11"/>留三年。賜還智門。菴於寺東。扁曰海印。為終焉之計。
        <lb ed="X" n="0469a12"/>俄徑山虗席。強師補其處。說法云。舉一不得舉二。放
        <lb ed="X" n="0469a13"/>過一着。落在第二。古人恁麼說話。正是抱贓叫屈。東
        <lb ed="X" n="0469a14"/>山即不然。舉二不得舉一。放過一著。落在第七。到這
        <lb ed="X" n="0469a15"/>裏須知有向上一路始得。如何是向上一路。良久云。
        <lb ed="X" n="0469a16"/>莫種寒巖異草青。坐却白雲總不妙。前住山象原。經
        <lb ed="X" n="0469a17"/>始佛殿。未就而終。師力完之。其費。則出於姑蘇葛德
        <lb ed="X" n="0469a18"/>潤氏。忽一日得疾。甚革。侍者請偈。師叱曰。吾世壽尚
        <lb ed="X" n="0469a19"/>有三年。已而果然。及化之日。拍手曰。阿呵呵。大眾是
        <lb ed="X" n="0469a20"/>甚麼看取。竟寂。年八十四。窆全身於寂炤之右岡。</p>
</div>
