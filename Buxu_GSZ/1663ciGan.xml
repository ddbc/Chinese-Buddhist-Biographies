<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0424b01ciGan">
    <head><lb ed="X" n="0424b01"/>　　　　福嚴感禪師傳</head>
    <p><anchor n="X.77.1524.0424b02"/><lb ed="X" n="0424b02"/>慈感。潼川杜氏子。面目嚴冷。孤硬秀出。叢林時謂。感
        <lb ed="X" n="0424b03"/>鐵面。首眾僧於江州承天。時佛印元禪師。將遷居蘄
        <lb ed="X" n="0424b04"/>州。斗方譽於郡守。欲使嗣續之。召語其事。感日。某念
        <lb ed="X" n="0424b05"/>不及此。和尚終欲推出。為眾粥飯主人。共成叢席。不
        <lb ed="X" n="0424b06"/>敢忘德。然若使嗣法。則某自有師矣。佛印心服。業已
        <lb ed="X" n="0424b07"/>言之。因成就不敢復易。遂開法。為黃龍子。名重一時。
        <lb ed="X" n="0424b08"/>居常懸包。倚杖於方丈。不為宿夕計。郡將以下皆信
        <lb ed="X" n="0424b09"/>敬。有太守。新下車。以事臨之。感笑作偈。投郡庭不揖
        <lb ed="X" n="0424b10"/>而去。偈曰。院是大宋國裏院。州是大宋國裏州。州中
        <lb ed="X" n="0424b11"/>有院不容住。何妨一鉢五湖遊。太守使人追之。已渡
        <lb ed="X" n="0424b12"/>江矣。後住南岳福嚴。終於所居。而塔焉。</p>
</div>
