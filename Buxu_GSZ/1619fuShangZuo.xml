<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0406a12fuShangZuo">
    <head><lb ed="X" n="0406a12"/>　　　　太原上座傳</head>
    <p><anchor n="X.77.1524.0406a13"/><lb ed="X" n="0406a13"/>太原孚上座。初在揚州光孝寺。講涅槃經。有禪者阻
        <lb ed="X" n="0406a14"/>雪。因往聽講。至三因佛性三德法身。廣談法身妙理。
        <lb ed="X" n="0406a15"/>禪者失笑。師講罷。請禪者喫茶白曰。某甲素志狹劣。
        <lb ed="X" n="0406a16"/>依文解義。適蒙見笑。且望見教。禪者曰。寔笑座主不
        <lb ed="X" n="0406a17"/>識法身。師曰。如此解說。何處不是。曰。請座主更說一
        <lb ed="X" n="0406a18"/>遍。師曰。法身之理。猶若太虗。豎窮三際。橫亘十方。彌
        <lb ed="X" n="0406a19"/>綸八極。包括二儀。隨緣赴感。靡不周徧。曰。不道座主
        <lb ed="X" n="0406a20"/>說不是。祇是說得法身量邊事。寔未識法身在。師曰。
        <lb ed="X" n="0406a21"/>既如是。禪德當為我說。曰。座主還信否。師曰。焉敢不
        <lb ed="X" n="0406a22"/>信。曰。座主試輟講旬日。掩關端坐。收心攝念。善惡諸
        <lb ed="X" n="0406a23"/>緣一時放却。師。一依所教。從初夜至五更。聞鼓角聲。
        <lb ed="X" n="0406a24"/>忽然契悟。便去叩門。禪者曰。誰。師曰。某甲。禪者咄曰。
        <lb ed="X" n="0406b01"/>教汝傳持大教。代佛說法。夜來為甚醉酒臥街。師曰。
        <lb ed="X" n="0406b02"/>禪德。自來講經。將生身父母鼻孔杻揑。今已去更不
        <lb ed="X" n="0406b03"/>敢如是。禪者曰。且去。來日相見。師遂罷講。徧歷諸方。
        <lb ed="X" n="0406b04"/>名聞宇內。甞游浙中。登徑山法會。一日于大佛殿前
        <lb ed="X" n="0406b05"/>有僧問。上座曾到五臺否。曰到。見文殊否。曰見。甚處
        <lb ed="X" n="0406b06"/>見。曰。徑山佛殿前見。其僧後適閩川。舉似雪峰。峰曰。
        <lb ed="X" n="0406b07"/>何不令入嶺來。師聞。趨裝而往。初至峰。廨院憩錫。因
        <lb ed="X" n="0406b08"/>分柑子與僧。長慶問甚處將來。師曰。自嶺外。曰遠涉
        <lb ed="X" n="0406b09"/>不易擔負得來。師曰。柑子柑子。次日上山。雪峰聞乃
        <lb ed="X" n="0406b10"/>集眾。師到法堂上。顧視雪峰。便下看知事。明日却上
        <lb ed="X" n="0406b11"/>禮拜曰。某甲昨日觸忤和尚。峰曰。知是般事便休。峰
        <lb ed="X" n="0406b12"/>一日見師。乃指日示之。師搖手而出。峰曰。汝不肯我
        <lb ed="X" n="0406b13"/>耶。師曰。和尚搖頭。某甲擺尾。甚麼處是不肯。峰曰。到
        <lb ed="X" n="0406b14"/>處也須諱却。一日眾僧晚參。峰在中庭臥。師曰。五州
        <lb ed="X" n="0406b15"/>管內。祇有這老和尚較些子。峰便起去。峰甞問師。見
        <lb ed="X" n="0406b16"/>說臨濟有三句是否。師曰是。曰作麼生是第一句。師
        <lb ed="X" n="0406b17"/>舉目視之。峰曰。此猶是第二句。如何是第一句。師叉
        <lb ed="X" n="0406b18"/>手而退。自是雪峰深器之。室中印解。師資道契。更不
        <lb ed="X" n="0406b19"/>他游。而掌浴焉。一日玄沙上問訊雪峰。峰曰。此間有
        <lb ed="X" n="0406b20"/>箇老鼠子。今在浴室裏。沙曰。待與和尚勘過。言訖到
        <lb ed="X" n="0406b21"/>浴室。遇師打水。沙曰。相看上座。師曰。已相見了。沙曰。
        <lb ed="X" n="0406b22"/>甚劫中相見。師曰。瞌睡作麼。沙却入方丈。白峰曰。已
        <lb ed="X" n="0406b23"/>勘破了。峰曰。作麼生勘伊。沙舉前話。峰曰。汝著賊也。
        <lb ed="X" n="0406b24"/>鼓山問師。父母未生時。鼻孔在甚麼處。師曰。老兄先
        <lb ed="X" n="0406c01"/>道。山曰。如今生也。汝道在甚麼處。師不肯。山却問作
        <lb ed="X" n="0406c02"/>麼生。師曰。將手中扇子來。山與扇子。再徵前話。師搖
        <lb ed="X" n="0406c03"/>扇不對。山罔測。乃毆師一拳。鼓山赴大王請。雪峰門
        <lb ed="X" n="0406c04"/>送。同至法堂。乃曰。一隻聖箭。直射九重城裏去也。師
        <lb ed="X" n="0406c05"/>曰。是伊未在。曰。渠是徹底人。師曰。若不信。待某甲去
        <lb ed="X" n="0406c06"/>勘過。遂趂至中路。便問師兄甚處去。山曰。九重城裏。
        <lb ed="X" n="0406c07"/>師曰。忽遇三軍圍繞時如何。山曰。他家自有通霄路。
        <lb ed="X" n="0406c08"/>師曰。恁麼則離宮失殿去也。山曰。何處不稱尊。師拂
        <lb ed="X" n="0406c09"/>袖便回。峰問如何。師曰。好隻聖箭。中路折却了也。遂
        <lb ed="X" n="0406c10"/>舉前話。峰乃曰。奴渠語在。師曰。這老凍膿。猶有鄉情
        <lb ed="X" n="0406c11"/>在。師在庫前立。有問。如何是觸目菩提。師踢狗子作
        <lb ed="X" n="0406c12"/>聲走。僧無對。師曰。小狗子不消一踢。保福簽瓜次。師
        <lb ed="X" n="0406c13"/>至福曰。道得與汝瓜喫。師曰。把將來。福度與一片。師
        <lb ed="X" n="0406c14"/>接得便去。師不出世。諸方目為太原孚上座。後歸維
        <lb ed="X" n="0406c15"/>揚。陳尚書留供養。一日謂尚書曰。來日講一遍大涅
        <lb ed="X" n="0406c16"/>槃經。報答尚書。書至期致齋茶畢。師遂陞座。良久揮
        <lb ed="X" n="0406c17"/>尺一下曰。如是我聞。乃召尚書。書應諾。師曰。一時佛
        <lb ed="X" n="0406c18"/>在。便乃脫去。</p>
</div>
