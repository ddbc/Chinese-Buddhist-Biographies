<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0420b04ruoTan">
    <head><lb ed="X" n="0420b04"/>　　　　宋　宣州興教坦禪師</head>
    <p><anchor n="X.77.1524.0420b05"/><lb ed="X" n="0420b05"/>坦禪師。溫州牛氏子。業打銀。因淬礪瓶器有省。即出
        <lb ed="X" n="0420b06"/>家參琅琊覺公。機語頓契。天衣懷住興教。師為第一
        <lb ed="X" n="0420b07"/>座。及天衣受他請。欲聞州乞師繼住。時刁景純學士。
        <lb ed="X" n="0420b08"/>守宛陵。恐刁涉外議。乃於觀音前。祝曰。若坦首座。道
        <lb ed="X" n="0420b09"/>眼明白。堪任住持。願示夢於刁學士。刁是夜夢牛在
        <lb ed="X" n="0420b10"/>興教法座上。衣凌晨辭州。刁舉所夢。衣大笑。刁問其
        <lb ed="X" n="0420b11"/>故。衣曰。坦首座姓牛。又屬牛刁就座。出帖請之。師受
        <lb ed="X" n="0420b12"/>請升座。有雪竇化主省宗。出問。諸佛未出世。人人鼻
        <lb ed="X" n="0420b13"/>孔遼天。出世後為何。杳無消息。師曰。雞足峯前風悄
        <lb ed="X" n="0420b14"/>然。宗曰。未在更道。師曰。大雪滿長安。宗曰。誰人知此
        <lb ed="X" n="0420b15"/>意。令我憶南泉。拂袖歸眾。師曰。新興教今日失利。便
        <lb ed="X" n="0420b16"/>歸方丈。令人請宗至。謂曰。適來錯。祗對一轉語。人天
        <lb ed="X" n="0420b17"/>眾前。何不禮拜。葢覆却。宗曰。大丈夫膝下有黃金。爭
        <lb ed="X" n="0420b18"/>肯禮拜。無眼長老。師曰。我別有語在。宗乃理前語。至
        <lb ed="X" n="0420b19"/>未在更道處。師曰。我有三十棒。寄你打。雪竇宗。乃禮
        <lb ed="X" n="0420b20"/>拜。</p>
</div>
