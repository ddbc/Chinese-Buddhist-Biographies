<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0517b01weiZhong">
    <head><lb ed="X" n="0517b01"/>　　　　惟中．文英傳</head>
    <p><anchor n="X.77.1524.0517b02"/><lb ed="X" n="0517b02"/>惟中。字慧雅。蓬州開元寺僧也。游成都。不復歸其鄉
        <lb ed="X" n="0517b03"/>者。凡四十年。性孤潔。不妄與人合。精禪律之學。善吟
        <lb ed="X" n="0517b04"/>詩。氣格清謹。與可朋相上下。時稱之曰詩伯。且通儒
        <lb ed="X" n="0517b05"/>書。學者從質其義。日滿座下。羸形垢面。破衣敗履。見
        <lb ed="X" n="0517b06"/>者莫測其中之所有。慶曆五年五月。示寂于大慈甘
        <lb ed="X" n="0517b07"/>露道場。年六十九也。前時盡傾其槖中。得八萬錢。委
        <lb ed="X" n="0517b08"/>其所甞往來者。楞嚴道人繼舒曰。我將去矣。生平之
        <lb ed="X" n="0517b09"/>餘止此爾。其為我命奇工。繪六祖像。於爾院之釋迦
        <lb ed="X" n="0517b10"/>殿。用此被唾罵。我不敢辭。且欲使來者。見是相知是
        <lb ed="X" n="0517b11"/>心。以是知見故。能祓除諸妄。而泯相亡心。我為是功
        <lb ed="X" n="0517b12"/>德之意也。舒諾之。命名手劉允文圖之。梓潼文同。甞
        <lb ed="X" n="0517b13"/>問道於師。為記其事。</p><p>
        <lb ed="X" n="0517b14"/>文英者。姓蘇氏。泉州人。往來商成都。富鉅萬。留意禪
        <lb ed="X" n="0517b15"/>悅。忽若有悟。盡捐貲。移書別妻子。祝髮於嘉祐院。妻
        <lb ed="X" n="0517b16"/>子萬里。入蜀訪之。師絕不復見。堅坐一室歷三日。寂
        <lb ed="X" n="0517b17"/>無人聲。妻子知師志不可奪棄去。以故聲望愈高。凡
        <lb ed="X" n="0517b18"/>四坐道場。住超悟最久。超悟者。大慈三大院之一也。
        <lb ed="X" n="0517b19"/>實承灰燼之餘。師鳩工庀徒。創建禪宇。凡為屋千楹。
        <lb ed="X" n="0517b20"/>闡龍宮。藏貝葉。規模[懨-猒+火]敞。氣象雄特。始成而旁院復
        <lb ed="X" n="0517b21"/>火。勢且延及。師亟白府。毀正寺之三門。以絕之。請後
        <lb ed="X" n="0517b22"/>自建。火乃止而三門復新。院始無田。師合施者金錢。
        <lb ed="X" n="0517b23"/>且請廢寺之產於官。成三百畝。以備香積。故超悟耽
            <lb ed="X" n="0517b24"/>耽為大叢林。皆師力也。</p><p>
        <lb ed="X" n="0517c01"/>楞嚴道人。名繼。殊有高行。賜號覺濟大師。與文與可。
        <lb ed="X" n="0517c02"/>為方外友。相得甚驩。有詩贈焉。覺濟大師。且贊其像。
        <lb ed="X" n="0517c03"/>極其稱歎云。</p>
</div>
