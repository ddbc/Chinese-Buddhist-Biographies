<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0505a06yuanXin">
    <head><lb ed="X" n="0505a06"/>　　　　不二傳</head>
    <p><anchor n="X.77.1524.0505a07"/><lb ed="X" n="0505a07"/>圓信。京兆之房山人。薙髮白雲山。禮大僧德敬為師。
        <lb ed="X" n="0505a08"/>往來上方紅螺之間二十餘年。行脚所至。為武林淮
        <lb ed="X" n="0505a09"/>安六安終南。每住輒數載。以嘉靖庚申。至太嶽駐錫
        <lb ed="X" n="0505a10"/>虎耳巖穴。而哮者爭避匿去。倚石為屋。稍稍剪夷其
        <lb ed="X" n="0505a11"/>積。圜瓢數十餘。踞石沿[澗-日+月]。出入幽花美箭之中者。纍
        <lb ed="X" n="0505a12"/>纍如笠。巖上蓮池二。濶可二丈。旱歲不竭。蓬室三方
        <lb ed="X" n="0505a13"/>廣當身。所得一縷一粲。盡以供十方游衲。行之數年。
        <lb ed="X" n="0505a14"/>遂成叢林。傾震旦。士女號呼悲啼。而至者不至虎耳
        <lb ed="X" n="0505a15"/>巖。猶未躋嶽也。至巖不頭面頂禮者。自以為慳緣。必
        <lb ed="X" n="0505a16"/>痛哭去。否則謹伺巖扉外。經數日得一見。則喜過望。
        <lb ed="X" n="0505a17"/>以故。虎耳巖之名。遍天下。計賢士大夫之轍以日至
        <lb ed="X" n="0505a18"/>尚方之賜。掖庭之供。以月至。自嘉隆以來。耆宿之著
        <lb ed="X" n="0505a19"/>聞。未有若師者也。然師務為密行。不以解顯。應機之
        <lb ed="X" n="0505a20"/>言。多依孝敬。撫摩煦煦。猶乳母之於驕子。金錢湧而
        <lb ed="X" n="0505a21"/>至。拒不納。有贈糈者。付甞住作供。四十餘年。影不出
        <lb ed="X" n="0505a22"/>山。趺坐一龕中。如朽株。雖利根之士好為奇談。詭學
        <lb ed="X" n="0505a23"/>者睹其顏。莫不肅然增敬。師夏臘最高。逆其生。當在
        <lb ed="X" n="0505a24"/>宣成間。諸徒屬。試以臘叩。不答。甞簡其篋。得舊[糸*罽]衣。
        <lb ed="X" n="0505b01"/>忽云。此武皇帝七年。王城中施食。所得衣也。叩之。復
        <lb ed="X" n="0505b02"/>不答。後終於山　慈聖出藏金。為師治塔焉。嚴蓬頭
        <lb ed="X" n="0505b03"/>者。襄人。日誦彌陀佛數萬聲。性高潔。施貲甞累千金。
        <lb ed="X" n="0505b04"/>揮之如塵土。踪跡甚異。人不得而凡聖之。亦絕世奇
        <lb ed="X" n="0505b05"/>人。不二之流也。</p><p>
        <lb ed="X" n="0505b06"/>　明河曰。或云。不二。姓徐。世為襄善門。徐生長。不二
        <lb ed="X" n="0505b07"/>　送出家。挈妻入五臺山修行。不二尋覔父母累年。
        <lb ed="X" n="0505b08"/>　得於冰雪堆中見不二。大怒曰。不肖子。何故遠遠
        <lb ed="X" n="0505b09"/>　奔來。汝以我為父母。我已出家。以我為知識。我未
        <lb ed="X" n="0505b10"/>　悟道。大丈夫出世。孤峰絕頂。一間草屋。了辦自已
        <lb ed="X" n="0505b11"/>　不暇。尚當為生死愛情所使。至於此乎。速去。無落
        <lb ed="X" n="0505b12"/>　吾事。不二遂南還。居虎耳巖。為世大知識。雖不二
        <lb ed="X" n="0505b13"/>　靈根夙種。固有自來。而開發之助。亦繇父母。團圞
        <lb ed="X" n="0505b14"/>　一門。又出襄地。或自龐家人再出。不可知也。</p>
</div>
