<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0494b17xingXiu">
    <head><lb ed="X" n="0494b17"/>　　　　萬松老人傳(附從倫)</head>
    <p><anchor n="X.77.1524.0494b18"/><lb ed="X" n="0494b18"/>行秀。號萬松。河內人。族蔡氏。自幼不凡。超然有出世
        <lb ed="X" n="0494b19"/>志。屢白父母求出家。父母初難之。然知終不可以世
        <lb ed="X" n="0494b20"/>相奪。因携送邢州淨土寺。禮贇允公為師落[髟/采]焉。具
        <lb ed="X" n="0494b21"/>戒後。決力參究。即擔囊抵燕。栖憩潭柘。過慶壽。叩勝
        <lb ed="X" n="0494b22"/>默老人。老人曰。學此道。如鍛金。滓穢不盡。精真不顯。
        <lb ed="X" n="0494b23"/>觀君眉宇間大有物在。此物非一番寒徹。不能放下。
        <lb ed="X" n="0494b24"/>子後自見。不在老僧多言也。師益厲精猛。至寢食俱
        <lb ed="X" n="0494c01"/>忘。後至磁州。參雲巖滿公。遂於言下大悟。曰得恁麼
        <lb ed="X" n="0494c02"/>近。始知勝默為人處婆心切落草深也。依雪巖二年。
        <lb ed="X" n="0494c03"/>盡其底蘊。付僧伽黎。勉以流通大法。自是兩河三晉
        <lb ed="X" n="0494c04"/>之人。皆<ptr target="fn1"/>飲師名。法門隱然。倚以為重。明昌中。章宗請
        <lb ed="X" n="0494c05"/>入內庭說法。親奉錦綺大衣。腋而升座。自后妃以下。
        <lb ed="X" n="0494c06"/>皆從師受法。羅拜位下。各施珍愛。建普度會。數日之
        <lb ed="X" n="0494c07"/>內。祥瑞疊見。道猷遠聞。承安改元。特詔住仰山棲隱
        <lb ed="X" n="0494c08"/>寺。寺先為世宗所建。奉玄冥顗公為開山。顗公。故金
        <lb ed="X" n="0494c09"/>國大禪老。給田度僧。雖極一時之盛。然未大弘法音。
        <lb ed="X" n="0494c10"/>師登座一宣。萬指傾聽。以洞上孤冷不振之宗。一旦
        <lb ed="X" n="0494c11"/>得師而起之。扶頹繼絕。功不在青華嚴下也。次遷寶
        <lb ed="X" n="0494c12"/>集萬壽。又移席報恩。連住鉅剎。道化不少衰。晚年退
        <lb ed="X" n="0494c13"/>居從容菴。幽林多暇。評唱宏智百頌。又著請益錄。踵
        <lb ed="X" n="0494c14"/>碧巖之後塵。開寶鏡之重垢。甚有補於宗門。學者至
        <lb ed="X" n="0494c15"/>今傳習。師天資敏利。於百家之學。無不淹通。三閱大
        <lb ed="X" n="0494c16"/>藏。首尾熟貫。雖座主老於繙檢者。不敢以汗漫欺。李
        <lb ed="X" n="0494c17"/>屏山居士。著論弘宗。人稱。使摩詰棗柏再出無以加。
        <lb ed="X" n="0494c18"/>然以日叩函丈。受師啟發者居多。則師於法門樹立
        <lb ed="X" n="0494c19"/>宏矣。後無疾而終。年八十一。</p><p>
        <lb ed="X" n="0494c20"/>林泉老人從倫者。師弟子也。住大都報恩寺。著空谷
        <lb ed="X" n="0494c21"/>傳聲。虗堂習聽二書。評唱投子青丹霞淳二公頌古。
        <lb ed="X" n="0494c22"/>其自序有云。以無說之說。而說其說。使不聞之聞。而
        <lb ed="X" n="0494c23"/>聞乎聞。論者謂。倫公非有意於言。葢道之所在。不得
        <lb ed="X" n="0494c24"/>已而言之也。</p>
</div>
