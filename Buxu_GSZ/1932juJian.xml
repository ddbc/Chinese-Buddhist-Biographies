<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0523a23juJian">
    <head><lb ed="X" n="0523a23"/>　　　　宋　北磵簡禪師傳</head>
    <p><anchor n="X.77.1524.0523a24"/><lb ed="X" n="0523a24"/>居簡。字敬叟。潼川王氏子。資質頴異。初見佛書。必端
        <lb ed="X" n="0523b01"/>坐默觀如宿習。依邑之廣福院圖澄得度。參別峰塗
        <lb ed="X" n="0523b02"/>毒於徑山。沉默自究。一日閱萬菴語。有省。遽往育王。
        <lb ed="X" n="0523b03"/>見佛照。機相契。自是往來其門十五年。一時社中耆
        <lb ed="X" n="0523b04"/>碩。無不忘年與交。走江西。訪諸祖遺蹟。瑩仲溫。甞掌
        <lb ed="X" n="0523b05"/>大慧之記。菴於羅湖。纂所聞成書。發揮祖道。與師議
        <lb ed="X" n="0523b06"/>論大奇之。以大慧居洋嶼菴竹篦。付之師巽焉。久之。
        <lb ed="X" n="0523b07"/>出住台之般若。遷報恩。英衲爭附。鴻儒竹巖錢公。水
        <lb ed="X" n="0523b08"/>心葉公。皆折節問道於足下。大參真西山。時為江東
        <lb ed="X" n="0523b09"/>部使者。虗東林命之。以疾辭。乃於飛來峰北磵。掃一
        <lb ed="X" n="0523b10"/>室居十年。人不敢以字稱。因以北磵稱之。起應霅之
        <lb ed="X" n="0523b11"/>鐵佛西佘。常之顯慶碧雲。蘇之慧日。湖之道場。奉旨
        <lb ed="X" n="0523b12"/>移淨慈。所至道化大行。師出佛炤之門。在諸法彥中。
        <lb ed="X" n="0523b13"/>為神駒香象。機格超逸。最難攀仰。其頌世尊初生話
        <lb ed="X" n="0523b14"/>云。一聲[囗@力]地便吒哩。突出如斯大闡提。此土西天起
        <lb ed="X" n="0523b15"/>殃害。堂堂洗土不成泥。又頌楞嚴六解一亡云。六用
        <lb ed="X" n="0523b16"/>無功信不通。一時分付與春風。篆烟一縷閒清晝。百
        <lb ed="X" n="0523b17"/>鳥不來花自紅。闢一室以居。名曰薤室。作賦以自見。
        <lb ed="X" n="0523b18"/>其略曰。進則面牆退則坐井。柱忽不支。壁將就殞。豁
        <lb ed="X" n="0523b19"/>然而虗。漠然而冏。如蒙之擊。如震而警。如無盡藏。如
        <lb ed="X" n="0523b20"/>大圓鏡。前山送青。若壯士之排闥。後山回闖。擬良工
        <lb ed="X" n="0523b21"/>之御駿。撫鴻鵠而晚眺。入冥冥而遠引。笑雲烟之輕
        <lb ed="X" n="0523b22"/>去。漫悠悠而無定。駐落日于西崦。延初蟾於東嶺。是
        <lb ed="X" n="0523b23"/>皆中所得也。有北磵集十九卷。張公誠子。序之曰。讀
        <lb ed="X" n="0523b24"/>其文。宗密未知其伯仲。誦其詩。合參寥覺範為一人。
        <lb ed="X" n="0523c01"/>不能當也。北磵於人不苟合。合亦不苟暌。取舍去就
        <lb ed="X" n="0523c02"/>之際。潔如也。葉水心詩曰。簡公詩語特驚人。六反掀
        <lb ed="X" n="0523c03"/>騰不動身。說與東家小兒女。塗青染綠未禁春。師居
        <lb ed="X" n="0523c04"/>天台委羽。有二姓爭竹山。竭產不肯已。仙居丞王君
        <lb ed="X" n="0523c05"/>懌。請於師。師作種竹賦一首示二姓。而訟遂止。其德
        <lb ed="X" n="0523c06"/>音感化如此。靈隱虗席。趙節齋。奏師補其處。師笑曰。
        <lb ed="X" n="0523c07"/>吾日迫矣。乃舉天童癡絕冲。淳祐丙午春三月二十
        <lb ed="X" n="0523c08"/>八日。索紙書偈。於紙尾復書曰。四月一日珍重六字。
        <lb ed="X" n="0523c09"/>呼諸徒誡之曰。時不待人。以吾自勵。吾世緣餘兩日
        <lb ed="X" n="0523c10"/>耳。至期昧爽索浴。浴罷假寐。然視之已逝矣。壽八十
        <lb ed="X" n="0523c11"/>三。臘六十二。葬全身於月堂昌禪師塔側。遵治命也。</p>
</div>
