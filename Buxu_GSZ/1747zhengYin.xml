<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0455c11zhengYin">
    <head><lb ed="X" n="0455c11"/>　　　　元　<persName key="A017164">正因</persName>傳</head>
    <p><anchor n="X.77.1524.0455c12"/><lb ed="X" n="0455c12"/><persName key="A017164">正因</persName>。杭仁和<placeName key="unknown">金浦</placeName>人。姓俞氏。<date from-iso="1213-01-31" to-iso="1214-02-18" key="j21641302164513">宋嘉定六年</date>生。出胎紫
        <lb ed="X" n="0455c13"/>胞瓊質。如蓮華捧足狀。頷下黑子。出數毫盈寸。童年。
        <lb ed="X" n="0455c14"/>能先事而知。凡事不學自解。<date key="j21692132169577" when-iso="1227">年十五</date>為人已疾。禦菑
        <lb ed="X" n="0455c15"/>輒騐。從季父<persName key="unknown">守常</persName>。出家於<placeName key="unknown">殊勝寺</placeName>。精修苦學。脇不至
        <lb ed="X" n="0455c16"/>席者三年。每懽局於聞見。儗出游參請。時<persName key="A004432">笑翁堪</persName>禪
        <lb ed="X" n="0455c17"/>師。道價傾動叢林。師往<placeName key="CN0330212T01AA">育王</placeName>禮焉。<persName key="A004432">翁</persName>始陽拒之。命坐
        <lb ed="X" n="0455c18"/>下板閱月。一夕聞霹靂聲。忽通身汗流。快爽如脫殻。
        <lb ed="X" n="0455c19"/>拊掌大笑曰。如是如是。亟入見<persName key="A004432">翁</persName>。<persName key="A004432">翁</persName>肯之。俾侍左右。
        <lb ed="X" n="0455c20"/>因自號曰<persName key="A017164">霹靂</persName>。初主徽州黃山之<placeName key="CN0341003T02AA">祥符</placeName>。<persName key="unknown">宋秀王</persName>諸孫。
        <lb ed="X" n="0455c21"/>蚤所賞識。治精藍霅<placeName key="unknown">水上</placeName>延之。或又以建康之<placeName key="CN0320104T07AA">保寧</placeName>
        <lb ed="X" n="0455c22"/>請。皆不就。尋以父喪。歸<placeName key="unknown">金浦</placeName>。迎母入寺中。以孝養終
        <lb ed="X" n="0455c23"/>其天年。師受知<placeName key="CN0370724Z31AA">穆陵</placeName>最深。賜師號紫衣。宗藩戚畹。下
        <lb ed="X" n="0455c24"/>逮閭巷信善。靡不皈依。以為真佛子也。<placeName key="CN0330103Z01AA">杭</placeName>既歸元。民
        <lb ed="X" n="0456a01"/>生理未定。師為粥食餓者。日以千計。每歲佛懽喜日。
        <lb ed="X" n="0456a02"/>設無遮會。普資冥福。<persName key="A002085">世祖</persName>尋訪<placeName key="CN0000007D01AA">江南</placeName>人物。御史中丞
        <lb ed="X" n="0456a03"/><persName key="unknown">崔某</persName>言。杭州<placeName key="unknown">殊勝寺</placeName>因長老。有異德。聘不能致。詔侍
        <lb ed="X" n="0456a04"/>臣。強起至<placeName key="CN0110102Z01AA">京</placeName>。引見說法。稱旨。退就<placeName key="unknown">集賢院</placeName>。錫賚優厚。
        <lb ed="X" n="0456a05"/>越五年。告老還山。宣授<persName key="A017164">圓明通應禪師</persName>。詔公卿大夫
        <lb ed="X" n="0456a06"/>名師宿德。設祖道都門外送之。以榮其歸。師在<placeName key="CN0110102Z01AA">京</placeName>時。
        <lb ed="X" n="0456a07"/>當<date from-iso="1287-08-18" to-iso="1287-11-13" key="j21913572191444">丁亥秋</date>潦。饑民視昨逾甚。<placeName key="CN0330103Z01AA">杭</placeName>父老。盻盻然覬師言
        <lb ed="X" n="0456a08"/>還。而未得請。飛書勉其徒。悉出衣鉢之資。為續艱食。
        <lb ed="X" n="0456a09"/>賴全活者甚眾。既還山。進諸弟子語之曰。吾老矣。山
        <lb ed="X" n="0456a10"/>門營葺缺如。傾囊側囷。非所靳。將鳩工度料。其相與
        <lb ed="X" n="0456a11"/>亟圖之。眾翕樂以聽。各盡其力。不數年。殊勝為之煥
        <lb ed="X" n="0456a12"/>然。未幾示疾。勉弟子以道曰。吾二十七日去矣。至期
        <lb ed="X" n="0456a13"/>端坐而寂。塔全身於後圃。世壽八十五。僧臘六十一。</p>
</div>
