<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0455c11zhengYin">
    <head><lb ed="X" n="0455c11"/>　　　　元　正因傳</head>
    <p><anchor n="X.77.1524.0455c12"/><lb ed="X" n="0455c12"/>正因。杭仁和金浦人。姓俞氏。宋嘉定六年生。出胎紫
        <lb ed="X" n="0455c13"/>胞瓊質。如蓮華捧足狀。頷下黑子。出數毫盈寸。童年。
        <lb ed="X" n="0455c14"/>能先事而知。凡事不學自解。年十五為人已疾。禦菑
        <lb ed="X" n="0455c15"/>輒騐。從季父守常。出家於殊勝寺。精修苦學。脇不至
        <lb ed="X" n="0455c16"/>席者三年。每懽局於聞見。儗出游參請。時笑翁堪禪
        <lb ed="X" n="0455c17"/>師。道價傾動叢林。師往育王禮焉。翁始陽拒之。命坐
        <lb ed="X" n="0455c18"/>下板閱月。一夕聞霹靂聲。忽通身汗流。快爽如脫殻。
        <lb ed="X" n="0455c19"/>拊掌大笑曰。如是如是。亟入見翁。翁肯之。俾侍左右。
        <lb ed="X" n="0455c20"/>因自號曰霹靂。初主徽州黃山之祥符。宋秀王諸孫。
        <lb ed="X" n="0455c21"/>蚤所賞識。治精藍霅水上延之。或又以建康之保寧
        <lb ed="X" n="0455c22"/>請。皆不就。尋以父喪。歸金浦。迎母入寺中。以孝養終
        <lb ed="X" n="0455c23"/>其天年。師受知穆陵最深。賜師號紫衣。宗藩戚畹。下
        <lb ed="X" n="0455c24"/>逮閭巷信善。靡不皈依。以為真佛子也。杭既歸元。民
        <lb ed="X" n="0456a01"/>生理未定。師為粥食餓者。日以千計。每歲佛懽喜日。
        <lb ed="X" n="0456a02"/>設無遮會。普資冥福。世祖尋訪江南人物。御史中丞
        <lb ed="X" n="0456a03"/>崔某言。杭州殊勝寺因長老。有異德。聘不能致。詔侍
        <lb ed="X" n="0456a04"/>臣。強起至京。引見說法。稱旨。退就集賢院。錫賚優厚。
        <lb ed="X" n="0456a05"/>越五年。告老還山。宣授圓明通應禪師。詔公卿大夫
        <lb ed="X" n="0456a06"/>名師宿德。設祖道都門外送之。以榮其歸。師在京時。
        <lb ed="X" n="0456a07"/>當丁亥秋潦。饑民視昨逾甚。杭父老。盻盻然覬師言
        <lb ed="X" n="0456a08"/>還。而未得請。飛書勉其徒。悉出衣鉢之資。為續艱食。
        <lb ed="X" n="0456a09"/>賴全活者甚眾。既還山。進諸弟子語之曰。吾老矣。山
        <lb ed="X" n="0456a10"/>門營葺缺如。傾囊側囷。非所靳。將鳩工度料。其相與
        <lb ed="X" n="0456a11"/>亟圖之。眾翕樂以聽。各盡其力。不數年。殊勝為之煥
        <lb ed="X" n="0456a12"/>然。未幾示疾。勉弟子以道曰。吾二十七日去矣。至期
        <lb ed="X" n="0456a13"/>端坐而寂。塔全身於後圃。世壽八十五。僧臘六十一。</p>
</div>
