<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0745b07shiZhiYuan">
    <anchor n="T.50.2061.0745b07"/><head><date from-iso="0618-06-21" key="j19469512052491" to-iso="0907-06-06">唐</date><placeName key="CN0140922T06AA">五臺山華嚴寺</placeName><persName key="A009832">志遠</persName>傳（<persName key="A000762">元堪</persName>）</head><p>
<lb ed="T" n="0745b08"/><persName key="A009832">釋志遠</persName>，俗姓宋氏，家于<placeName key="CN0411727Z06AA">汝南</placeName>。其父早喪，孤
<lb ed="T" n="0745b09"/>侍孀親，承顏之禮，匪遑晨夕。母常念《法華
<lb ed="T" n="0745b10"/>經》，精通五卷。<persName key="A009832">遠</persName>識度明敏，孤標卓然。<date key="j20114282011792" from-iso="0795-01-01" to-iso="0795-12-31">年二十
    <lb ed="T" n="0745b11"/>八</date>，辭親從師，歸依荷澤宗風，晤解幽旨，經
        <lb ed="T" n="0745b12"/>營僧事，聯綿<ref type="date" target="#j20114282013619">六秋</ref>。凡諸取給，未嘗混互。自<ref type="date" target="#j20136202013984">爾</ref>
        <lb ed="T" n="0745b13"/>辭師尋禮，復經<ref type="date" target="#j20136202016541">八年</ref>，雖博贍兩宗，情猶繫
<lb ed="T" n="0745b14"/>滯。聞天台一枝，該通妙理，定慧雙融，解進
<lb ed="T" n="0745b15"/>於行。十乘境觀，起自一家。修性三德，清涼盛
<lb ed="T" n="0745b16"/>演。因命同輩追遊<placeName key="CN0140900M01AA">五峯</placeName>，棲遁林泉，履歷前
<lb ed="T" n="0745b17"/>躅，曉六凡四聖之理，了開示悟入之門，百
<lb ed="T" n="0745b18"/>界千如，<anchor xml:id="beg0745003"/>包<anchor xml:id="end0745003"/>羅性相。即遮即照，破立同時。依
<lb ed="T" n="0745b19"/>正圓融，凡聖平等，豁開心目，物我雙亡。僅四
<lb ed="T" n="0745b20"/>十年，闡揚獨步。<persName key="A009832">遠</persName>業精道邈，志苦神和，臥不
<lb ed="T" n="0745b21"/>解衣，食非別請。時歲不稔，樵炊屢乖，每掬
<lb ed="T" n="0745b22"/>水漱流，將期永日。體有瘡疥，手不塗摩，
<lb ed="T" n="0745b23"/>戒檢遵修，警慎心口。常以四種三昧鍊磨
<lb ed="T" n="0745b24"/>身心。至於緘札題尺，頗閑辭翰蟲篆之美。
<lb ed="T" n="0745b25"/>每有緇素負才學者，異其辯說，或傍搜僻
<lb ed="T" n="0745b26"/>隱，欲為挫銳，伺之瑕玷，求其勝負。進雖
<lb ed="T" n="0745b27"/>傲然踞席，退乃踧踖𧹞容，來高我山，去隨
<lb ed="T" n="0745b28"/>四悉。洎<date from-iso="0844-01-28" key="j20293522029735" to-iso="0845-02-14">會昌四年</date>，春秋七十七，僧臘四十
<lb ed="T" n="0745b29"/>八，忽絕食數朝，而說法罔憚。以<date key="j20293972029397" when-iso="0844-03-13">二月十七<pb ed="T" n="0745c" xml:id="T50.2061.0745c"/>
    <lb ed="T" n="0745c01"/>日</date>誡門人曰：「<ref type="person" target="#A009832">吾</ref>自生修進，不欺心口，今
<lb ed="T" n="0745c02"/>獲二種果報，臥安覺安而無痛惱。」又曰：「天
        <lb ed="T" n="0745c03"/>台宗《疏》務在宣傳，《法華疏》十卷，本迹二門，三
<lb ed="T" n="0745c04"/>周記別，開近顯遠。《玄文》十卷，五義判釋。《止觀》
<lb ed="T" n="0745c05"/>十卷，境觀雙修，不定頓漸，八教麁妙，遮照平
<lb ed="T" n="0745c06"/>等，行解圓明，一多相即一藏文句，瑩玉摐金，
<lb ed="T" n="0745c07"/>將踐聖階，降茲罕及。禮懺方等，必假精
        <lb ed="T" n="0745c08"/>誠，志之永懷，副<ref type="person" target="#A009832">吾</ref>之意也。」于時龍象雲萃，
<lb ed="T" n="0745c09"/>櫛比座隅，咸讚希奇，同稱佛號。慈誨之際，
<lb ed="T" n="0745c10"/>奄至遷靈，風慘雲愁，山昏水咽，林巒色變，徒
<lb ed="T" n="0745c11"/>屬悽傷。闍維日，諸子奔馳，罔知所詣。雖學
        <lb ed="T" n="0745c12"/>者如林，達其法者唯<persName key="A000762">元堪</persName>，即<placeName key="CN0610322Z18AA">扶風</placeName><ref type="person" target="#A000784">馬氏</ref>之裔
<lb ed="T" n="0745c13"/>也。氣度沖邃，道風素高，蓋<persName key="A009832">遠</persName>傾其解脫之瓶，
<lb ed="T" n="0745c14"/>注以醍醐之器，可謂一燈之後復<anchor xml:id="beg0745004"/>然<anchor xml:id="end0745004"/>一燈。
        <lb ed="T" n="0745c15"/>及<persName key="A006570">武宗</persName><ref type="date" target="#j20299132030170">澄汰之際</ref>，稟師先旨，哀慟累夕，以
        <lb ed="T" n="0745c16"/>其章疏文句，祕之屋壁。及<persName key="A003667">宣宗</persName>再闡釋門，
<lb ed="T" n="0745c17"/>重葺舊居，取其教部，置之影堂，六時經行
<lb ed="T" n="0745c18"/>儼若。前製《法華妙經》積歲傳唱。《摩訶止觀》久
<lb ed="T" n="0745c19"/>而敷揚。嗣繼之心已極師資之禮也。</p>
    <linkGrp>
        <link targets="#0745b08 #0745b08"/>
        <ptr target="#A009832" type="person"/>
        <ptr target="#CN0411727Z06AA" type="place"/>
    </linkGrp>
    <linkGrp>
        <link targets="#0745b10 #0745b11"/>
        <ptr target="#A009832" type="person"/>
        <ptr target="#j20114282011792" type="time"/>
    </linkGrp>
    <linkGrp>
        <link targets="#0745b11 #0745b12"/>
        <ptr target="#A009832" type="person"/>
        <ptr target="#j20114282013619" type="time"/>
    </linkGrp>
    <linkGrp>
        <link targets="#0745b12 #0745b13"/>
        <ptr target="#A009832" type="person"/>
        <ptr target="#j20136202016541" type="time"/>
    </linkGrp>
    <linkGrp>
        <link targets="#0745b14 #0745b16"/>
        <ptr target="#A009832" type="person"/>
        <ptr target="#CN0140900M01AA" type="place"/>
    </linkGrp>
    <linkGrp>
        <link targets="#0745b28 #0745c08"/>
        <ptr target="#A009832" type="person"/>
        <ptr target="#j20293972029397" type="time"/>
    </linkGrp>
    <linkGrp>
        <link targets="#0745c12 #0745c13"/>
        <ptr target="#A009832" type="person"/>
        <ptr target="#A000762" type="person"/>
    </linkGrp>
    <linkGrp>
        <link targets="#0745c15 #0745c16"/>
        <ptr target="#A009832" type="person"/>
        <ptr target="#j20299132030170" type="time"/>
    </linkGrp>
</div>
