<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0852c01shiDianDian">
    <anchor n="T.50.2061.0852c01"/><head><date from-iso="0960-02-09" key="j20717322132856" to-iso="1127-06-18">宋</date>卬州大邑靈鷲山寺<persName key="A013011">點點師</persName>傳</head><p>
<lb ed="T" n="0852c02"/><persName key="A013011">釋點點師</persName>者，不知何許人也。孟氏<date key="j20636952073588" notAfter-iso="0965" notBefore-iso="0938">廣政</date>中，
<lb ed="T" n="0852c03"/>隱卬南大邑<placeName key="PL000000034948">山寺</placeName>，多遊𢌅肆中。雖事削染，
<lb ed="T" n="0852c04"/>恒若風狂。或與人接，必指點而言，故目是
<lb ed="T" n="0852c05"/>稱焉。有命齋食者，酒肉不間，率以為常，
<lb ed="T" n="0852c06"/>俚人亦不之厭也。日之夕矣，乃市黃白麻紙
<lb ed="T" n="0852c07"/>筆墨，寘懷袖以歸。行數里，沈酣而至瞑矣。
<lb ed="T" n="0852c08"/>所居之室，雖有外戶，且無四壁。入後闔扉，
<lb ed="T" n="0852c09"/>人不得造。初隣僧小童，躡足伺之，見秉燭
<lb ed="T" n="0852c10"/>箕踞，陳紙筆於前，訶責大書，莫曉其文字。
<lb ed="T" n="0852c11"/>往往咄嗟如決斷處置。久之，明闇間熟視閃
<lb ed="T" n="0852c12"/>爍，若有人森列狀如曹吏，則襦裳非世之
<lb ed="T" n="0852c13"/>服飾。觀者怖懼而退。詰旦，微詢其事，怒而弗
<lb ed="T" n="0852c14"/>答。居數載，卬笮<!--找不到此地-->之人咸神異之，後不知其
<lb ed="T" n="0852c15"/>終。</p>
    <p xml:id="pT50p0852c1601"><lb ed="T" n="0852c16"/>系曰：<persName key="A013011">點點師</persName>而能劾鬼，別無高潔軌生物
<lb ed="T" n="0852c17"/>善，亦與古人判冥司事者同邪？通曰：「所作
<lb ed="T" n="0852c18"/>在心，如不從正道力中生，則與五斗米道
<lb ed="T" n="0852c19"/>同。如不從有心符禁中起，則感鬼神歸信
<lb ed="T" n="0852c20"/>驅策之耳。故善戒經云：『若須神通應感化
<lb ed="T" n="0852c21"/>度，為示神足。』莊嚴論中菩薩以神通變化
<lb ed="T" n="0852c22"/>而為戲喜。又或此是辟支行位人也，故論云：
<lb ed="T" n="0852c23"/>『獨覺依彼。』彼村落乞食，以身濟度，不以語
<lb ed="T" n="0852c24"/>言，示現種種神通境界，為令誹謗者歸向
<lb ed="T" n="0852c25"/>故。」</p>
    <linkGrp>
        <link targets="#0852c02 #0852c05"/>
        <ptr target="#A013011" type="person"/>
        <ptr target="#PL000000034948" type="place"/>
        <ptr target="#j20636952073588" type="time"/>
    </linkGrp>
</div>
