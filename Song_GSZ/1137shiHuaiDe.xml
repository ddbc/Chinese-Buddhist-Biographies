<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0860c29shiHuaiDe">
    <anchor n="T.50.2061.0860c29"/><head><date from-iso="0960-02-09" key="j20717322132856" to-iso="1127-06-18">宋</date>臨淮普照王寺<persName key="A013530">懷德</persName>傳</head><p>
<lb ed="T" n="0861a01"/><persName key="A013530">釋懷德</persName>，本<placeName key="CN0000007D01AA">江南</placeName>人也。髫年離俗，謹愿飾身，
<lb ed="T" n="0861a02"/>誦通法華經，得度。自爾雖登講肆，終以誦
        <lb ed="T" n="0861a03"/>持為專務。晚遊泗上<!--找不到此地-->，禮僧伽塔像。屬<ref type="person" target="#A001640">今上
        </ref><lb ed="T" n="0861a04"/>遣高品<persName key="A019466">李神福</persName>齎<anchor xml:id="fxT50p0861a01"/>旛華上供，并感應舍利
        <lb ed="T" n="0861a05"/>至，葬于新塔下基深窟中。<persName key="A013530">德</persName>遂誓焚軀供
<lb ed="T" n="0861a06"/>養。先罄捨衣囊，供身之物齋僧一中。然後
<lb ed="T" n="0861a07"/>自衣紙服，身纏油蠟，禮辭僧眾，手持雙燭，
<lb ed="T" n="0861a08"/>登柴𧂐中，發火誦經。觀者莫不揮涕。德
<lb ed="T" n="0861a09"/>至火熾熛高，其身聊側，猶微聞誦經之聲。
<lb ed="T" n="0861a10"/>一城之人無不悲悼者。淘汰舍利甚多，乃
        <lb ed="T" n="0861a11"/><date key="j20802402080240" when-iso="0983-05-27">太平興國八年四月八日</date>也。使臣回奏，<ref type="person" target="#A001640">上</ref>為
<lb ed="T" n="0861a12"/>之動容焉。</p><p xml:id="pT50p0861a1201">論曰。界繫之牢不無我所。浮生
<lb n="0861a13" ed="T"/>之命連在色身。皆自貴而輕他。悉己多而彼
<lb n="0861a14" ed="T"/>少。而增靳固。但長慳貪。若驪龍之吝珠。
<lb n="0861a15" ed="T"/>猶𤛆牛之愛尾。孔惜翠羽麝護香臍也。其
<lb n="0861a16" ed="T"/>如儒氏彞倫孔門徽典。以己私之飢體曰
    <lb n="0861a17" ed="T"/>父母之髮膚。不敢毀傷恒知保慎。復有好
<lb n="0861a18" ed="T"/>自標遇三年不見於門生。且事尊嚴一坐
<lb n="0861a19" ed="T"/>不垂於堂廡。及乎心遊方外教脫域中。或
<lb n="0861a20" ed="T"/>大善之克成。非小愆之能絆。許友以死殺
<lb n="0861a21" ed="T"/>身成仁。漸契不拘將隣直道。至有黜禮
<lb n="0861a22" ed="T"/>樂薄忠信去健羨飲淳和。乃有洗耳辭
<lb n="0861a23" ed="T"/>榮抱石沈水。與儒則一倍相反。於釋則分
<lb n="0861a24" ed="T"/>寸相隣佛乃為物捐軀利生損命。與其不
<lb n="0861a25" ed="T"/>拔脛毛為利也。伏臘殊時。與其惜父母之
<lb n="0861a26" ed="T"/>親體也。參辰各見如此乃驗教之深淺行之
<lb n="0861a27" ed="T"/>是非。譬猶出泉貨而既多入息利而不少。
<lb n="0861a28" ed="T"/>我世尊因地也。初唯減口次則脫身。車服
<lb n="0861a29" ed="T"/>越共弊之心。象馬過借人之乘。輟食菜之
<pb n="0861b" xml:id="T50.2061.0861b" ed="T"/>
<lb n="0861b01" ed="T"/>地判受封之成。用若拂塵捨猶脫屣。復次
<lb n="0861b02" ed="T"/>唼膚待飫剜自副求。或指然一燈。或身均
<lb n="0861b03" ed="T"/>百臠。救羸虛之虎。化長偉之魚。因超劫歸
<lb n="0861b04" ed="T"/>彌勒之前。先成佛享釋迦之位。皆從旋習始
<lb n="0861b05" ed="T"/>外財而終內財。及熟善根變難捨而成
<lb n="0861b06" ed="T"/>易捨。夫輟外財外財難捨。難捨凡夫也。捐
<lb n="0861b07" ed="T"/>內財內財易<anchor xml:id="beg0861001" n="0861001"/>棄<anchor xml:id="end0861001"/>。易<anchor xml:id="begd1e41763" type="star"/>棄<anchor xml:id="endd1e41763"/>菩薩也。須知三世
<lb n="0861b08" ed="T"/>諸佛同讚此門。是真實修。是第一施。豈不
<lb n="0861b09" ed="T"/>見僧崖菩薩安詳陟於柴樓。大志道人慷愷
<lb n="0861b10" ed="T"/>焚其腕骨。人皆難色。彼有易容。蓋累世之
<lb n="0861b11" ed="T"/>曾為。致今生之又捨。捨而復捨。估七寶以
<lb n="0861b12" ed="T"/>非珍。空而又空。以三輪之絕軌。乘茲度
<lb n="0861b13" ed="T"/>岸。是曰真歸。得金剛堅固之身。留玉粒馱
<lb n="0861b14" ed="T"/>都之應。今之錄也。藏則當乎炎暑裸餧蚊
<lb n="0861b15" ed="T"/>虻。壽則試其浮圖坐中圓寂。定蘭感天王
<lb n="0861b16" ed="T"/>而還眼。鴻休拒大盜以償冤。明飼獸而破
<lb n="0861b17" ed="T"/>慳。超然燈而燼指。加其舌根不壞身溺不
<lb n="0861b18" ed="T"/>沈。入薪塔而。自焚露赤軀而受咋。以前諸
<lb n="0861b19" ed="T"/>德也。念業異熟為所依趣。知身是幻幻體
<lb n="0861b20" ed="T"/>何憑。悟質如漚漚形暫起。幻從心造假偽
<lb n="0861b21" ed="T"/>相尋。漚散水澄浮沈互有。是故大聖幾生所
<lb n="0861b22" ed="T"/>計。小乘潤生盡期。貴息苦依思除我倒。
<lb n="0861b23" ed="T"/>非謂視同糠粃觀若塵炱。譬之寄習學於
<lb n="0861b24" ed="T"/>茅廬附彎弧於土垜。為選登雲之路。為求
<lb n="0861b25" ed="T"/>出塞之功。然後賜宅一區門羅八戟。方云
<lb n="0861b26" ed="T"/>貴土始利封侯。以其乳哺之囊轉得那羅
<lb n="0861b27" ed="T"/>之器。亦復如是或曰。用斯聲教化我中華。
<lb n="0861b28" ed="T"/>得非韓吏部所患非楊即墨而況加其佛
<lb n="0861b29" ed="T"/>乎。攻乎異端斯害孔熾。對曰。正談仁義則
<pb n="0861c" xml:id="T50.2061.0861c" ed="T"/>
<lb n="0861c01" ed="T"/>道德相懸。正說苦空則忠信可薄。還借韓
<lb n="0861c02" ed="T"/>之譬況。坐井窺天非天之咎。孔門大旨未
<lb n="0861c03" ed="T"/>能知生焉能知死。莊子曰。勞我以生息我
<lb n="0861c04" ed="T"/>以死。若觀鼓盆而歌似知不死焉。二教
<lb n="0861c05" ed="T"/>曾不言人死神明不滅。隨其善惡業緣受
<lb n="0861c06" ed="T"/>報。故有好醜。若由業因也。是用將麁易
<lb n="0861c07" ed="T"/>細以弱商強售莧陸之脆形。博華鬘之珍
<lb n="0861c08" ed="T"/>服。既熏當種而起現行。生勝已生報強前
<lb n="0861c09" ed="T"/>報。刳肉眼而招佛眼。割凡軀而貿金軀。
<lb n="0861c10" ed="T"/>尼拘之子至微。蔭車之形不少。是為真語。
<lb n="0861c11" ed="T"/>非謂食言。菩薩利他適足以學。或曰。夫行
<lb n="0861c12" ed="T"/>然鍊。善人則不疑。其有不善之人。慣甞刲
<lb n="0861c13" ed="T"/>割。謂疼痛。為詼諧。堪受凌遲。謂炙炮為
<lb n="0861c14" ed="T"/>戲劇。或斆人而偶作。或誑世而強為。此則
<lb n="0861c15" ed="T"/>栽何善根。自求辛螫耳。對曰。雖則頑民喜
<lb n="0861c16" ed="T"/>忍惡少耐傷。且經念以然燒。或淺誠而餧
<lb n="0861c17" ed="T"/>飼。冥招善報。已種良因。以浮泛心得浮泛
<lb n="0861c18" ed="T"/>報。昔有女子戲披袈裟。婆羅門醉著法服。
<lb n="0861c19" ed="T"/>其緣會遇道果終成也。或曰。義淨傳譯重累
<lb n="0861c20" ed="T"/>再三。<anchor xml:id="beg0861002" n="0861002"/>今<anchor xml:id="end0861002"/>勿然<anchor xml:id="beg0861003" n="0861003"/>煉<anchor xml:id="end0861003"/>。伊人親遊西域備熟方
<lb n="0861c21" ed="T"/>宜。至乎教乘罔不詳究。不許毀傷何邪。
<lb n="0861c22" ed="T"/>對曰。此專縛阿笈摩之教。安能沮壞摩訶衍
<lb n="0861c23" ed="T"/>法耶。設或略捨內財決定當圓檀度。故莊
<lb n="0861c24" ed="T"/>嚴論云。若能施自身命則為希有。成菩薩
<lb n="0861c25" ed="T"/>檀度也。將知四輪出世十善行時。有道則
<lb n="0861c26" ed="T"/>堯下足淳民。奉孝則曾家生令子。我聖上
<lb n="0861c27" ed="T"/>踐祚之四載。兩浙進阿育王盛釋迦佛舍
<lb n="0861c28" ed="T"/>利塔。初於滋福殿供養。後迎入內道場。屢
<lb n="0861c29" ed="T"/>現奇瑞。八年二月望詔於開寶寺樹木浮
<pb n="0862a" xml:id="T50.2061.0862a" ed="T"/>
<lb n="0862a01" ed="T"/>圖僅登<anchor xml:id="beg0862001" n="0862001"/>于<anchor xml:id="end0862001"/>尺。先藏是塔于深甃中。此日放
<lb n="0862a02" ed="T"/>神光亘爥天壤。時黑白眾中有<anchor xml:id="begd1e41927" type="star"/>煉<anchor xml:id="endd1e41927"/>頂指
<lb n="0862a03" ed="T"/>者。有然香炷者。宣賜物有差。苟非大權菩
<lb n="0862a04" ed="T"/>薩大福天王。安能激勸下民而捐身寶者
<lb n="0862a05" ed="T"/>乎。直令此地螺髻見而珍寶成。還覺其時鷲
<lb n="0862a06" ed="T"/>峯淨而土田變。范雲綴史紀數色之徵祥。王
<lb n="0862a07" ed="T"/>劭編文書幾州之葬塔。隋分舍利。唐瘞真
<lb n="0862a08" ed="T"/>身。比乎我朝。田隴與鐵圍爭其疆畔耳。
<lb n="0862a09" ed="T"/>此篇所載。成傳開宗。令能忍難忍之人
<lb n="0862a10" ed="T"/>既亡若在。使捨身受身之者雖死猶生。圖
<lb n="0862a11" ed="T"/>五芝於草木之前。列四瑞於鱗毛之表。詩曰。
<lb n="0862a12" ed="T"/>儀刑文王。萬邦作式者也。</p>
    <linkGrp>
        <link targets="#0861a01 #0861a01"/>
        <ptr target="#A013530" type="person"/>
        <ptr target="#CN0000007D01AA" type="place"/>
    </linkGrp>
    <linkGrp>
        <link targets="#0861a03 #0861a04"/>
        <ptr target="#A001640" type="person"/>
        <ptr target="#A019466" type="person"/>
    </linkGrp>
</div>
