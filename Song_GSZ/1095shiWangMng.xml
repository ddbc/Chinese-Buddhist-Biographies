<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0847b15shiWangMng">
    <anchor n="T.50.2061.0847b15"/><head><date from-iso="0618-06-21" key="j19469512052491" to-iso="0907-06-06">唐</date>興元府梁山寺上座<persName key="A012838">亡名</persName>傳</head><p>
<lb ed="T" n="0847b16"/><persName key="A012838">釋亡名</persName>者，不知何許人也，居<placeName key="CN0610702Z37AA">褒城</placeName>西數十
<lb ed="T" n="0847b17"/>里，號<placeName key="CN0610702M01AA">中梁山</placeName>，數峯迴負，翠碧凝空，處于厥
<lb ed="T" n="0847b18"/>中。行終詭異，言語不常，恒見者弗驚，乍親
<lb ed="T" n="0847b19"/>者可怪。平常酷嗜酒而食肉，麁重公行，又
<lb ed="T" n="0847b20"/>綱任眾事，且多折中，僧亦畏焉，號為<persName key="A012838">上座</persName>。
<lb ed="T" n="0847b21"/>時群緇伍一皆倣習，唯此無懼。<persName key="A012838">上座</persName>察知而
<lb ed="T" n="0847b22"/>興歎曰：「未住淨心地，何敢逆行？逆行非諸
<lb ed="T" n="0847b23"/>人境界。且世云金以火試，待<persName key="A012838">吾</persName>一日一時
<lb ed="T" n="0847b24"/>試過。」<date from-iso="0836" key="j20264282027904" to-iso="0840">開成</date>中忽作大餅，招集徒眾曰：「與汝
<lb ed="T" n="0847b25"/>曹遊尸陀林<!--找不到此地-->去。」蓋城外山野多墳塚，人所
<lb ed="T" n="0847b26"/>棄屍於此，故云也。<persName key="A012838">上座</persName>踞地舒餅裹腐
<lb ed="T" n="0847b27"/>爛死屍，向口便啖，俊快之狀頗嘉，同遊諸僧
<lb ed="T" n="0847b28"/>皆掩鼻唾地而走。<persName key="A012838">上座</persName>大叫曰：「汝等能餧
<lb ed="T" n="0847b29"/>此肉，方可餧他肉也已。」自此緇徒警悟，化<pb ed="T" n="0847c" xml:id="T50.2061.0847c"/>
<lb ed="T" n="0847c01"/>成精苦焉。遠近歸信。時右僕射<persName key="A009810">柳仲郢</persName>任
<lb ed="T" n="0847c02"/><placeName key="CN0610702Z16AA">梁府</placeName>，親往禮重。終時云年可八九十。真影存
<lb ed="T" n="0847c03"/>于山寺。至今<placeName key="CN0610702Z16AA">梁</placeName>、<placeName key="CN0510108Z31AA">益</placeName>、<placeName key="CN0610000E02AA">三輔</placeName>間止呼為<persName key="A012838">興元上座</persName>
<lb ed="T" n="0847c04"/>云。奇蹤異迹不少，未極詳焉。</p>
    <p xml:id="pT50p0847c0501"><lb ed="T" n="0847c05"/>系曰：<persName key="A012838">上座</persName>始則爾之教矣，後則民胥効矣。曾
<lb ed="T" n="0847c06"/>不知果證之人，逆化於物，終作佛事，用警
<lb ed="T" n="0847c07"/>未萌。故若歸其實，乃對法論中諸大威德菩
<lb ed="T" n="0847c08"/>薩示現食力住故也。如有妄云得果，此例
<lb ed="T" n="0847c09"/>而行，則如何野干鳴擬學師子吼者乎？</p>
    <linkGrp>
        <link targets="#0847b16 #0847b24"/>
        <ptr target="#A012838" type="person"/>
        <ptr target="#CN0610702M01AA" type="place"/>
    </linkGrp>
    <linkGrp>
        <link targets="#0847c01 #0847c02"/>
        <ptr target="#A012838" type="person"/>
        <ptr target="#A009810" type="person"/>
        <ptr target="#CN0610702M01AA" type="place"/>
    </linkGrp>
</div>
