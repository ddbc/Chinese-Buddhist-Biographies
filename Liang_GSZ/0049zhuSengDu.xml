<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="gsz0351a06zhuSengDu">
        <p><anchor n="T.50.2059.0351a06"/><lb ed="T" n="0351a06"/><persName key="A002209">竺僧度</persName>，姓王名<ptr target="fn01"/>晞，字玄宗，<placeName key="PL000000008976">東莞</placeName>人也。雖少<lb ed="T" n="0351a07"/>出孔微，而天姿秀發。至年十六，神情爽<lb ed="T" n="0351a08"/>拔，卓爾異人，性度溫和，鄉隣所羨。時獨與<lb ed="T" n="0351a09"/>母居，孝事盡禮。求同郡<persName key="A002735">楊德慎</persName>女，亦乃衣 <lb ed="T" n="0351a10"/><ptr target="fn02"/>冠家人，女字<persName key="A002736">苕華</persName>，容貌端正，又善墳籍，與 <lb ed="T" n="0351a11"/><persName key="A002209">度</persName>同年，求婚之日，即相許焉。未及成禮，<persName key="A002736">苕<lb ed="T" n="0351a12"/>華</persName>母亡，頃之，<persName key="A002735">苕華父</persName>又亡，<ptr target="fn03"/><persName key="A002209">庶</persName>母亦卒。<persName key="A002209">度</persName><ptr target="fn04"/>遂
                        <lb ed="T" n="0351a13"/>覩世代無常，忽然感悟，乃捨俗出家，改名 <lb ed="T" n="0351a14"/><persName key="A002209">僧度</persName>。<ptr target="fn05"/>迹抗塵表，避地遊學。</p>
        <p><persName key="A002736">苕華</persName>服畢，自惟<lb ed="T" n="0351a15"/>三從之義，無獨立之道，乃與<persName key="A002209">度</persName>書，謂「髮膚不<lb ed="T" n="0351a16"/>可傷毀，宗祀不可頓廢」，令其「顧世教，改 <lb ed="T" n="0351a17"/>遠志，曜翹爍之姿，於盛明之世，遠休祖考之<lb ed="T" n="0351a18"/>靈，近慰人神之願」。并贈詩五首，其一篇曰：「<lb ed="T" n="0351a19"/>大道自無窮，天地長且久。巨石故叵消，芥<lb ed="T" n="0351a20"/>子亦難數。人生一世間，飄<ptr target="fn06"/>忽若過牖。榮華<lb ed="T" n="0351a21"/>豈不茂，日夕就彫朽。川上有餘吟，日斜思<lb ed="T" n="0351a22"/>鼓缶。清音可娛耳，滋味可適口，羅紈可飾<lb ed="T" n="0351a23"/>軀，華冠可曜首。安事自剪削，耽空以害<lb ed="T" n="0351a24"/>有。不道妾區區，但令君恤後。」<persName key="A002209">度</persName>答書曰：「<lb ed="T" n="0351a25"/>夫事君以治一國，未若弘道以濟萬邦；<lb ed="T" n="0351a26"/><ptr target="fn07"/>安親以成一家，未若弘道以濟三界。髮<lb ed="T" n="0351a27"/>膚不毀，俗中之近言耳。但吾德不及遠，未<lb ed="T" n="0351a28"/>能兼被，以此為愧。然積簣成山，亦<ptr target="fn08"/>冀從 <lb ed="T" n="0351a29"/>微之著也。且披袈裟，振錫杖，飲清流，詠 <lb ed="T" n="0351b01"/>《波若》。雖公王之服，八珍之饍，鏗鏘之聲，暐曄 <lb ed="T" n="0351b02"/>之色，不與易也。若能懸契，則同期於泥洹<lb ed="T" n="0351b03"/>矣。且人心各異，有若其面，卿之不樂道，猶<lb ed="T" n="0351b04"/>我之不慕俗矣。楊氏，長別離矣！萬世因緣，於<lb ed="T" n="0351b05"/>今絕矣！歲聿云暮，時不我與，學道者當以 <lb ed="T" n="0351b06"/>日損為志，處世者當以及時為務。<persName key="A002735">卿</persName>年<lb ed="T" n="0351b07"/>德並茂，宜速有所慕，<ptr target="fn09"/>莫以道士經心，而<lb ed="T" n="0351b08"/>坐失盛年也。」又報詩五篇，其一首曰：「機運<lb ed="T" n="0351b09"/>無停住，倏忽歲時過。巨石會當竭，芥子豈<lb ed="T" n="0351b10"/>云多。良由去不息，故令川上嗟。不聞榮<lb ed="T" n="0351b11"/>啟期，皓首發清歌。布衣可暖身，誰論飾綾<lb ed="T" n="0351b12"/>羅。今世雖云樂，當奈後生何。罪福良由<lb ed="T" n="0351b13"/>己，寧云己恤他。」<persName key="A002209">度</persName>既志懷匪石，不可迴<lb ed="T" n="0351b14"/>轉，<persName key="A002736">苕華</persName>感悟，亦起深信。<persName key="A002209">度</persName>於是專精佛法，<lb ed="T" n="0351b15"/>披味群經，著《毘曇旨歸》亦行於世，後不知<lb ed="T" n="0351b16"/>所終。</p>
        <p>時<placeName key="PL000000024685">河內</placeName>又有<persName key="A002737">竺慧超</persName>者，亦行解兼著，<lb ed="T" n="0351b17"/>與高士<placeName key="PL000000005488">雁門</placeName><persName key="A002738">周續之</persName>友善，注《勝鬘經》焉。</p>
        <linkGrp>
                <link targets="#0351a09 #0351a11"/>
                <ptr target="#A002209" type="person"/>
                <ptr target="#A002735" type="person"/>
                <ptr target="#A002736" type="person"/>
                <ptr target="#PL000000008976" type="place"/>
        </linkGrp>
        <linkGrp>
                <link targets="#0351a06 #0351a06"/>
                <ptr target="#A002209" type="person"/>
                <ptr target="#PL000000008976" type="place"/>
        </linkGrp>
        <linkGrp>
                <link targets="#0351b16 #0351b17"/>
                <ptr target="#A002737" type="person"/>
                <ptr target="#A002738" type="person"/>
                <ptr target="#PL000000024685" type="place"/>
        </linkGrp>
</div>
