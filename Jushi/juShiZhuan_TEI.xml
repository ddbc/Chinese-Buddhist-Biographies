
<lb ed="X" n="0241a14"/>居士傳三十二
<lb ed="X" n="0241a15"/>
<lb ed="X" n="0241a16"/>　　張子韶傳
<lb ed="X" n="0241a17"/>張子韶。名九成。號無垢居士。錢塘人也。少好學。年十
<lb ed="X" n="0241a18"/>四入學宮。閉閤終日。寒暑不越戶限。比舍生穴隙視
<lb ed="X" n="0241a19"/>之。斂膝危坐。若與神明伍。相與歎服。既而聞客談楊
<lb ed="X" n="0241a20"/>大年．呂微仲事。心慕之。謁寶印明禪師問入道之要。
<lb ed="X" n="0241a21"/>寶印曰。念念不捨。久久成熟。時節到來。自然證入。令
<lb ed="X" n="0241a22"/>看柏樹子話。久之無省。謁善權清禪師問。此事人人
<lb ed="X" n="0241a23"/>有分。箇箇圓成是否。善權曰然。子韶曰。何故九成無
<lb ed="X" n="0241a24"/>入處。善權出袖中數珠示之曰此是誰的。子韶不能
<lb ed="X" n="0241b01"/>對。善權復袖之曰是汝的則拈取去。纔涉思惟則不
<lb ed="X" n="0241b02"/>是汝的也。子韶悚然。一夕如廁。正提柏樹子話。聞蛙
<lb ed="X" n="0241b03"/>鳴契入。作偈曰。春天月下一聲蛙。撞破乾坤共一家。
<lb ed="X" n="0241b04"/>正恁麼時誰會得。嶺頭脚痛有元沙。會先忌日。就明
<lb ed="X" n="0241b05"/>靜菴飯僧。主僧惟尚纔見乃展手。子韶便喝。惟尚批
<lb ed="X" n="0241b06"/>其頰。子韶趨前。惟尚曰。張學錄何得謗大般若。子韶
<lb ed="X" n="0241b07"/>曰。九成見處祇如此。和尚又作麼生。惟尚舉馬祖升
<lb ed="X" n="0241b08"/>堂百丈卷席話詰之。敘語未終。子韶推倒卓子。惟尚
<lb ed="X" n="0241b09"/>大呼張學錄殺人。子韶躍起問旁僧曰汝又作麼生。
<lb ed="X" n="0241b10"/>僧罔措。子韶毆之。顧惟尚曰。祖禰不了殃及兒孫。惟
<lb ed="X" n="0241b11"/>尚大笑。子韶呈偈曰。卷席因緣也大奇。諸方聞舉盡
<lb ed="X" n="0241b12"/>攢眉。臺盤趯倒人星散。直漢從來不受欺。惟尚亦作
<lb ed="X" n="0241b13"/>偈印之。紹興二年擢進士第。一授鎮東僉判。明於聽
<lb ed="X" n="0241b14"/>斷。浙東諸郡訟有不決者皆訴之。民冐鹺禁。監司有
<lb ed="X" n="0241b15"/>所支連。子韶爭之不得。遂投檄歸。頃之以趙鼎薦召
<lb ed="X" n="0241b16"/>為太常博士。遷著作郎。尋拜禮部侍郎。進對時屢以
<lb ed="X" n="0241b17"/>正心術為言。又推陳孟子保民之旨。高宗甚向之。會
<lb ed="X" n="0241b18"/>金人來議和。子韶持不可。為執政秦檜所嫉。改祕閤
<lb ed="X" n="0241b19"/>修撰提舉江州太平興國宮。造徑山。謁大慧杲禪師。
<lb ed="X" n="0241b20"/>議及格物。大慧曰。公祇知有格物。不知有物格。子韶
<lb ed="X" n="0241b21"/>請其說。大慧曰。不見小說所載。唐人有與安祿山謀
<lb ed="X" n="0241b22"/>反者。其人先為閬守。有畫像存焉。明皇幸蜀見之。怒
<lb ed="X" n="0241b23"/>令侍臣以劒擊像首。其人在陝西忽頭落。子韶言下
<lb ed="X" n="0241b24"/>領旨。題壁曰。子韶格物。妙喜物格。欲識一貫。兩箇五
<lb ed="X" n="0241c01"/>百。一日又問曰。前輩既得後。何故復理會四料揀。大
<lb ed="X" n="0241c02"/>慧曰。公之所見但可入佛不可入魔。豈可不從料揀
<lb ed="X" n="0241c03"/>中去耶。子韶遂舉克符問臨濟至人境兩俱奪。不覺
<lb ed="X" n="0241c04"/>欣然。大慧曰余則不然。子韶曰師意如何。大慧曰。打
<lb ed="X" n="0241c05"/>破蔡州城。殺却吳元濟。子韶廓然得大自在。甞曰。余
<lb ed="X" n="0241c06"/>聞徑山老人所舉因緣。如千門萬戶。不消一蹋而開。
<lb ed="X" n="0241c07"/>或與聯輿接席。登高山之上。或緩步徐行。入深水之
<lb ed="X" n="0241c08"/>中。非出常情之流。莫知吾二人落處。余得了末後大
<lb ed="X" n="0241c09"/>事。實在老人處。此瓣香不敢孤負老人也。既復謫守
<lb ed="X" n="0241c10"/>邵州。逾年丁父憂歸。卒哭後詣徑山飯僧。請大慧升
<lb ed="X" n="0241c11"/>座說法。而秦檜憾子韶不已。命言者劾子韶謗訕朝
<lb ed="X" n="0241c12"/>政并連大慧。遂竄大慧於衡陽。子韶落職安置安南
<lb ed="X" n="0241c13"/>軍。既至。閉門謝客。以經史自娛。縕袍糲食。親知餽遺
<lb ed="X" n="0241c14"/>一切謝遣。安南故少雪。歲多疫癘。子韶乃為民禱於
<lb ed="X" n="0241c15"/>龍神。甫半日得雪盈寸。虔冦擾鄰境。或請避之。子韶
<lb ed="X" n="0241c16"/>曰。吾謫此邦死分也。何避為。因為守貳畫計。以火攻
<lb ed="X" n="0241c17"/>之。宼散走。居十四年。秦檜死。復祕閣修撰知溫州。大
<lb ed="X" n="0241c18"/>慧亦放還梅陽。至贛州維舟俟。之而子韶適至。連舟
<lb ed="X" n="0241c19"/>東下。至新淦而別。子韶論不愁念起惟怕覺遲。作偈
<lb ed="X" n="0241c20"/>曰。念是賊子。覺是賊魁。搥殺賊魁。賊子何歸。堂堂大
<lb ed="X" n="0241c21"/>路。惟吾獨之。越南燕北。遼東隴西。撒手便到。何慮何
<lb ed="X" n="0241c22"/>疑。神劒在山。鍔冷光寒。魈夔罔兩。莫之敢干。此名真
<lb ed="X" n="0241c23"/>覺。秦時[車*度]轢。大慧賡之曰。說覺說念。翻背作面。無念
<lb ed="X" n="0241c24"/>無覺。何處摸索。起是誰起。覺是誰覺。豁開戶牖。太虗
<lb ed="X" n="0242a01"/>遼廓。撒手前行不顧人。秦時[車*度]轢何時作。既至溫。寬
<lb ed="X" n="0242a02"/>其賦斂。道以禮法。民大和悅。會戶部遣吏督軍糧。子
<lb ed="X" n="0242a03"/>韶移書陳其害。戶部持之。遂乞祠歸。明年大慧復領
<lb ed="X" n="0242a04"/>徑山。訪子韶於慶善院。子韶曰。九成每於夢中誦語
<lb ed="X" n="0242a05"/>孟何如大。慧舉圓覺經云。由寂靜故。十方世界。諸如
<lb ed="X" n="0242a06"/>來心。於中顯現。如鏡中像。子韶曰。非老師莫聞此論
<lb ed="X" n="0242a07"/>也。子韶閒居。取華嚴善知識。日供其二回食以飯僧。
<lb ed="X" n="0242a08"/>又甞供十六大天。杯中茶悉化乳。作偈曰。稽首十方
<lb ed="X" n="0242a09"/>佛法僧。稽首一切護法天。我今供養三寶天。如海一
<lb ed="X" n="0242a10"/>滴牛一毛。有何妙術能感格。試借意識為汝說。我心
<lb ed="X" n="0242a11"/>與佛天無異。一塵纔起大地隔。倘或塵消覺圓淨。是
<lb ed="X" n="0242a12"/>故佛天來降臨。我欲供佛佛即現。我欲供天天亦現。
<lb ed="X" n="0242a13"/>佛子若或生狐疑。試問此乳何處來。狐疑即塵塵即
<lb ed="X" n="0242a14"/>疑。終與佛天不相似。我今為汝掃狐疑。如湯沃雪水
<lb ed="X" n="0242a15"/>消氷。汝今微有疑與惑。鷂子便到新羅國。歸數月。苦
<lb ed="X" n="0242a16"/>風痺。家人環之泣。子韶曰。吾平生踐履。今日愈覺有
<lb ed="X" n="0242a17"/>力。何乃為兒女子呫呫涕泣耶。疾稍閒。設絳帳自居。
<lb ed="X" n="0242a18"/>訓子姪益勤。二十九年夏六月六日語從子榕曰。吾
<lb ed="X" n="0242a19"/>其逝乎。是夕疾作。遂卒。年六十有八。朝命復敷文閣
<lb ed="X" n="0242a20"/>待制。贈左朝請大夫。子韶平生謹於法度。衣食器物
<lb ed="X" n="0242a21"/>率常用敝惡。或問此是性耶。子韶曰。汝且道我每日
<lb ed="X" n="0242a22"/>用心在何處。既老讀書不輟。甞倚柱就明。歲久雙趺
<lb ed="X" n="0242a23"/>隱然(五燈會元．宋史)。
<lb ed="X" n="0242a24"/>知歸子曰。予讀無垢居士書。盖欲擔荷五常。闡孔孟
<lb ed="X" n="0242b01"/>心法者。其於佛道未暇及也。而世儒往往以禪議之。
<lb ed="X" n="0242b02"/>意其生平得力之故。固有不可掩者乎。此則子韶之
<lb ed="X" n="0242b03"/>所以為子韶也。
<lb ed="X" n="0242b04"/>　汪大紳曰。予於佛道亦未暇及。然使予有立於世。
<lb ed="X" n="0242b05"/>　知必有以禪議予者矣。知歸讚語。盖具深心。
<lb ed="X" n="0242b06"/>
<lb ed="X" n="0242b07"/>
<lb ed="X" n="0242b08"/>
<lb ed="X" n="0242b09"/>居士傳三十三
<lb ed="X" n="0242b10"/>
<lb ed="X" n="0242b11"/>　　王虗中傳
<lb ed="X" n="0242b12"/>王虗中。名日休。廬州人也。宋高宗朝舉國學進士。棄
<lb ed="X" n="0242b13"/>官不就。著書名龍舒淨土文。自王公土大夫下至屠
<lb ed="X" n="0242b14"/>丐僮奴皂隷優妓之屬。咸以淨土法門勸引歸依。其
<lb ed="X" n="0242b15"/>文淺說曲喻。至詳至懇。若父兄之教子弟然。同時歷
<lb ed="X" n="0242b16"/>陽張安國為之序曰。阿彌陀如來以大願力。攝受群
<lb ed="X" n="0242b17"/>品。繫念甚簡。證果甚速。或者疑之。予甞為之言。阿彌
<lb ed="X" n="0242b18"/>陀佛即汝性是。極樂國土即汝心是。眾生背覺合塵
<lb ed="X" n="0242b19"/>淪於七趣。立我與佛。天地懸隔。佛為是故。慈悲方便。
<lb ed="X" n="0242b20"/>現諸無量如幻三昧。莊嚴其國。備諸華好。復以辯智
<lb ed="X" n="0242b21"/>而為演說。令諸眾生歡喜愛樂。於日用中能發一念。
<lb ed="X" n="0242b22"/>念彼如來欲生其國。即此一念清淨堅固。還性所有
<lb ed="X" n="0242b23"/>與佛無異。當是念時不起於坐。阿彌陀佛極樂國土
<lb ed="X" n="0242b24"/>悉皆現前。如是修習乃至純熟。幻身壞時此性不壞。
<lb ed="X" n="0242c01"/>金蓮華臺由性種生。往生其中如歸吾廬。諸佛菩薩
<lb ed="X" n="0242c02"/>即我眷屬。性無異故。自相親愛。友人龍舒王虗中端
<lb ed="X" n="0242c03"/>靜簡潔博通群經。訓傳六經諸子數十萬言。一旦捐
<lb ed="X" n="0242c04"/>之。自是精進惟佛是念。年且六十。布衣蔬茹。重趼千
<lb ed="X" n="0242c05"/>里以是教人。風雨寒暑弗遑暇恤。閒居日課千拜。夜
<lb ed="X" n="0242c06"/>分乃寢。面目奕奕有光。望之者信其為有道之士也。
<lb ed="X" n="0242c07"/>紹興辛巳秋過家。君於宣城留兩月。始見其淨土文。
<lb ed="X" n="0242c08"/>凡修習法門與感驗章著。具有顛末。故喜為之序云。
<lb ed="X" n="0242c09"/>安國名孝祥。官中書舍人。甞問法於大慧云。虗中每
<lb ed="X" n="0242c10"/>晨起禮佛祝願言。弟子日休。謹為盡虗空界一切眾
<lb ed="X" n="0242c11"/>生然香敬禮。盡虗空界一切諸佛。一切正法。一切諸
<lb ed="X" n="0242c12"/>大菩薩緣覺聲聞聖眾。乞成就一切善願。濟度無量
<lb ed="X" n="0242c13"/>無邊眾生。臨命終時一剎那間。見阿彌陀佛證無生
<lb ed="X" n="0242c14"/>忍。了六神通。不出此間。一歲即來此間教化眾生。漸
<lb ed="X" n="0242c15"/>漸變此南閻浮提盡娑婆世界。以至十方無量世界。
<lb ed="X" n="0242c16"/>皆為清淨極樂世界。又祝云。弟子日休。為此南閻浮
<lb ed="X" n="0242c17"/>提無巨無細一切眾生。敬禮諸天天帝日月后土一
<lb ed="X" n="0242c18"/>切靈祇。為此等眾生感謝覆載照臨生養衛護之恩。
<lb ed="X" n="0242c19"/>謹為此等眾生念南無釋迦牟尼佛一百八徧。以種
<lb ed="X" n="0242c20"/>無上善根。念南無阿彌陀佛一百八徧。以結無上善
<lb ed="X" n="0242c21"/>緣。願此等眾生常沐洪恩歡喜相向。不相爭相殺。不
<lb ed="X" n="0242c22"/>相食相陵。進修佛法脫離苦海。即變此南閻浮提為
<lb ed="X" n="0242c23"/>極樂世界。又祝云。弟子日休。謹為盡虗空界一切眾
<lb ed="X" n="0242c24"/>生敬禮西方極樂世界阿彌陀佛．觀世音菩薩．大勢
<lb ed="X" n="0243a01"/>至菩薩．聲聞諸上善人。仰惟大慈大悲。憫念眾生沉
<lb ed="X" n="0243a02"/>淪苦海無有出期。特展威神遞相勸勉。分身於此震
<lb ed="X" n="0243a03"/>旦國中教化眾生。使不相爭相殺。不相食相陵。易世
<lb ed="X" n="0243a04"/>澆漓共躋仁壽。及於此南閻浮提盡此娑婆世界及
<lb ed="X" n="0243a05"/>十方濁惡世界。身為國王大臣百僚庶尹教化眾生
<lb ed="X" n="0243a06"/>同修佛道脫離苦海。即變吾國以至十方濁惡世界
<lb ed="X" n="0243a07"/>皆為清淨極樂世界。又祝云。弟子日休。身在世網宿
<lb ed="X" n="0243a08"/>業深重。願為平昔所殺眾生。所食眾生。及南閻浮提
<lb ed="X" n="0243a09"/>所殺所食一切眾生。日誦西方極樂世界三十六萬
<lb ed="X" n="0243a10"/>億一十一萬九千五百同名同號阿彌陀佛一百二
<lb ed="X" n="0243a11"/>十徧。仰惟如來大慈大悲。以日休所誦如來名號一
<lb ed="X" n="0243a12"/>聲。一如來度一眾生。盡其所誦之數。度一切眾生同
<lb ed="X" n="0243a13"/>生極樂世界。其詳載淨土文中。虗中甞以無量壽經
<lb ed="X" n="0243a14"/>稱讚西方義蘊深廣。而自漢迄宋譯文晦塞罕中倫
<lb ed="X" n="0243a15"/>節。致我佛說經之旨不白。乃禱於觀世音。會四本而
<lb ed="X" n="0243a16"/>譯之。三年乃成。釐為五十六分。文辭爾雅。條理燦然。
<lb ed="X" n="0243a17"/>遂得大行於世。乾道中廬陵李彥弼有疾垂死。夢一
<lb ed="X" n="0243a18"/>人自稱龍舒居士謂曰。汝起飲白粥。疾當瘳。且汝尚
<lb ed="X" n="0243a19"/>憶闕仲雅教汝修行捷徑否。彥弼曰。每日念佛不輟。
<lb ed="X" n="0243a20"/>既覺索粥飲之立愈。彥弼初未識虗中。既而見其畵
<lb ed="X" n="0243a21"/>像與夢合。使諸子往受學焉。虗中將卒前三日。徧別
<lb ed="X" n="0243a22"/>道友。勗以精修淨業云。將有行。不復相見。及期。與生
<lb ed="X" n="0243a23"/>徒講書畢。禮誦如常時。至三更。忽厲聲稱阿彌陀佛
<lb ed="X" n="0243a24"/>數聲。唱言佛來迎我。屹然立化。彥弼聞而感之。為刻
<lb ed="X" n="0243b01"/>虗中像并述其事傳遠近。自是廬陵人多供事之。咸
<lb ed="X" n="0243b02"/>祐中呂元益重刻淨土文。至祝願篇。版中得舍利三
<lb ed="X" n="0243b03"/>顆。其叔父師說載其事於篇首云(樂邦文類．龍舒淨土文)。
<lb ed="X" n="0243b04"/>知歸子曰。予讀虗中所著書。觀其願力之宏。修持之
<lb ed="X" n="0243b05"/>密。未甞不惻然內愧憤發也。益國公周必大贊其像
<lb ed="X" n="0243b06"/>曰。皇皇然而無求。惕惕然而無憂。閔淳風之將墜。攬
<lb ed="X" n="0243b07"/>眾善以同流。導之以仁義之源。誘之以寂滅之樂。世
<lb ed="X" n="0243b08"/>知其有作。而莫識其無為。故中道奄然而示人以真
<lb ed="X" n="0243b09"/>覺。其真知虗中者乎。
<lb ed="X" n="0243b10"/>　汪大紳云。學道者如牛毛。得道者如麟角。究其病
<lb ed="X" n="0243b11"/>　根。只是立我與佛耳。立我與佛。我是根。佛是塵。根
<lb ed="X" n="0243b12"/>　塵熾然。何劫了當耶。禪門一棒打殺根塵。提脫之
<lb ed="X" n="0243b13"/>　捷徑也。淨土轉我作佛。根即是性。塵即是心。變易
<lb ed="X" n="0243b14"/>　根塵之秘門也。
<lb ed="X" n="0243b15"/>
<lb ed="X" n="0243b16"/>
<lb ed="X" n="0243b17"/>
<lb ed="X" n="0243b18"/>居士傳三十四
<lb ed="X" n="0243b19"/>
<lb ed="X" n="0243b20"/>　　真希元吳毅夫傳
<lb ed="X" n="0243b21"/>　　　真希元　名德秀。建州浦城人。慶元五年登進士第。理
<lb ed="X" n="0243b22"/>宗朝官至參知政事。立朝不滿十年。所上奏疏數十
<lb ed="X" n="0243b23"/>萬言。皆切當世要務。直聲震朝野。洊歷州郡。民懷其
<lb ed="X" n="0243b24"/>惠。自寧宗以來。屢下偽學之禁。真元晚出。獨慨然以
<lb ed="X" n="0243c01"/>道自任。讀佛經通其旨趣。甞題遺教經云。遺教經盖
<lb ed="X" n="0243c02"/>瞿曇氏最後教諸弟子語。今學佛者罕甞誦而習之。
<lb ed="X" n="0243c03"/>盖自禪教既分。學者往往以為不階語言文字而佛
<lb ed="X" n="0243c04"/>可得。於是脫略經教而求。其所謂禪者。高則高矣。至
<lb ed="X" n="0243c05"/>其身心顛倒有不堪點檢者。則反不如誦經持律之
<lb ed="X" n="0243c06"/>徒。循循規矩中。猶不至大謬也。今觀此經。以端心正
<lb ed="X" n="0243c07"/>念為首。而深言持戒為禪定智慧之本。至謂制心之
<lb ed="X" n="0243c08"/>道如牧牛。如馭馬。不使縱逸。去瞋止妄。息欲寡求。然
<lb ed="X" n="0243c09"/>後由遠離以至精進。由禪定以造智慧。具有漸次梯
<lb ed="X" n="0243c10"/>級。非如今之談者以為一超可到如來地位也。以吾
<lb ed="X" n="0243c11"/>儒觀之。聖門教人以下學為本。然後可以上達。亦此
<lb ed="X" n="0243c12"/>理也。學佛者不由持戒而欲至定慧。亦猶吾儒舍離
<lb ed="X" n="0243c13"/>經辨志而急於大成。去灑掃應對而語性與天道之
<lb ed="X" n="0243c14"/>妙。其可得哉。余謂佛氏之有此經。猶儒家之有論語。
<lb ed="X" n="0243c15"/>而金剛．楞嚴．圓覺等經則易．中庸之比。未有不先論
<lb ed="X" n="0243c16"/>語而可遽及易．中庸者也。其題蓮華經普門品云。昔
<lb ed="X" n="0243c17"/>唐李文公問藥山儼禪師曰。如何是惡風吹船飄落
<lb ed="X" n="0243c18"/>鬼國。師曰李翱小子問此何為。文公怫然怒形於色。
<lb ed="X" n="0243c19"/>師笑曰如此便是黑風吹船飄入鬼國也。吁藥山可
<lb ed="X" n="0243c20"/>為善啟發人矣。以是推之。則知利欲熾然即是火坑。
<lb ed="X" n="0243c21"/>貪愛沉溺便是苦海。一念清淨烈焰成池。一念警覺
<lb ed="X" n="0243c22"/>船到彼岸。災患纏縛隨處而安。我無怖畏如械自脫。
<lb ed="X" n="0243c23"/>惡人侵凌待他橫逆。我無忿嫉如獸自奔。讀是經者
<lb ed="X" n="0243c24"/>作如是觀。則知補陀大士真實為人。非虗語也。又甞
<lb ed="X" n="0244a01"/>遺書提刑陳貴謙問禪門事。貴謙甞參月林鐵鞭諸
<lb ed="X" n="0244a02"/>老。切究向上一機。答之曰。承下問禪門所謂話頭合
<lb ed="X" n="0244a03"/>看與否。以愚觀之。初無定說。若能一念無生。全體是
<lb ed="X" n="0244a04"/>佛。何處別有話頭。只緣多生習氣背覺合塵。剎那之
<lb ed="X" n="0244a05"/>間念念起滅。如猴猻拾栗相似。祖師不得已權設方
<lb ed="X" n="0244a06"/>便。令咬嚼一句無滋味話頭。淘汝業識都無實義。今
<lb ed="X" n="0244a07"/>時學者却於話頭上強生穿鑿。或至逐箇解說以當
<lb ed="X" n="0244a08"/>事業。遠之遠矣。來教謂未誦佛之言。存佛之心。行佛
<lb ed="X" n="0244a09"/>之行。久久須有得處。如此行履固不失為一世賢者。
<lb ed="X" n="0244a10"/>然禪門一著又須見徹自己本地風光方為究竟。此
<lb ed="X" n="0244a11"/>事雖人人本有。但為客塵妄想所蔽。若不痛加煆煉。
<lb ed="X" n="0244a12"/>終不明淨。來教又謂。道若不在言語文字上。諸佛諸
<lb ed="X" n="0244a13"/>祖何為留許多經論在世。經是佛言。禪是佛心。初無
<lb ed="X" n="0244a14"/>違背。但世人尋言逐句。沒溺教網。不知自己有一段
<lb ed="X" n="0244a15"/>光明大事。故達摩西來不立文字直指人心見性成
<lb ed="X" n="0244a16"/>佛謂之教外別傳。非是教外別有一箇道理。只要明
<lb ed="X" n="0244a17"/>了此心。不著教相。今若只誦佛語而不會歸自己。如
<lb ed="X" n="0244a18"/>人數他珍寶。自無半錢分。縱於中得少滋味。猶是法
<lb ed="X" n="0244a19"/>愛之見。直須打併一切淨盡。方有少分相應也。以日
<lb ed="X" n="0244a20"/>用驗之。雖無濁惡粗過。然於一切善惡逆順境界上
<lb ed="X" n="0244a21"/>果能照破不為他所移換否。夜睡中夢覺一如否。恐
<lb ed="X" n="0244a22"/>怖顛倒否。疾病而能作得主否。若目前猶有境在。則
<lb ed="X" n="0244a23"/>夢寐未免顛倒。夢寐既顛倒。疾病必不能作得主宰。
<lb ed="X" n="0244a24"/>疾病既作主宰不得。則生死岸頭必不自在。所謂如
<lb ed="X" n="0244b01"/>人飲水冷暖自知。來教謂無下手處。只是無下手處
<lb ed="X" n="0244b02"/>正是得力處。如前書所言。靜處閙處皆著一隻眼看
<lb ed="X" n="0244b03"/>是甚麼道理。久久純熟。自無靜閙之異。其或雜亂紛
<lb ed="X" n="0244b04"/>飛起滅不停。却舉一則公案與之撕挨。則起滅之心
<lb ed="X" n="0244b05"/>自然頓息。照與照者同時寂滅。即是到家消息也。端
<lb ed="X" n="0244b06"/>平二年希元有疾。三上章乞祠祿。疾亟。冠帶起坐。神
<lb ed="X" n="0244b07"/>爽不亂。卒諡文忠(宋史．西山文集．緇門警訓)。
<lb ed="X" n="0244b08"/>　　　吳毅夫　名潛。寧國人。嘉定十年進士第一。立朝骨鯁。
<lb ed="X" n="0244b09"/>不避權要。淳祐中拜右丞相。以直言忤旨。責授化州
<lb ed="X" n="0244b10"/>團練使循州安置。居常究心大法。深有悟入。序大慧
<lb ed="X" n="0244b11"/>正法眼藏。至此事亘古亘今漫天漫地。端視側視。直
<lb ed="X" n="0244b12"/>視橫視。開視闔視。明視暗視。無不視亦無所視亦無
<lb ed="X" n="0244b13"/>無不視無所視。謂正即離。謂法即塵。謂眼即鑿。謂藏
<lb ed="X" n="0244b14"/>即塞。是故這四箇字直須撇向大洋海裏。方免擔枷
<lb ed="X" n="0244b15"/>帶索受人圈[袖-由+貴]。然雖如此。初機鈍根也要得一則半
<lb ed="X" n="0244b16"/>則胡言漢語。覷來覷去綻須光景。此時正好[拚-ㄙ+ㄊ]命捨
<lb ed="X" n="0244b17"/>身。單鎗直進。如老鼠入牛角挨牆拶壁更無去處。正
<lb ed="X" n="0244b18"/>迷悶中。猛忽地頭破額裂通身流汗。得箇休歇。始知
<lb ed="X" n="0244b19"/>法眼．慧眼．天眼．佛眼只是一雙凡眼。到這裏說道學
<lb ed="X" n="0244b20"/>人事畢也且未在。履齋老子即說偈言。若以色見我。
<lb ed="X" n="0244b21"/>以音聲求我。是人行邪道。不能見如來。及赴貶所。宿
<lb ed="X" n="0244b22"/>楓亭接待寺。告寺僧曰。文殊言。我初入不思議三昧。
<lb ed="X" n="0244b23"/>繫心一緣。若久習成就。更無他想。常與定俱。此繫心
<lb ed="X" n="0244b24"/>一緣乃成佛作祖之階梯也。所謂繫心一緣。如日觀
<lb ed="X" n="0244c01"/>月觀眉間毫相與鼻準白之類。事雖淺近。理實幽微。
<lb ed="X" n="0244c02"/>如趙州云。老僧十二時惟粥飯二時是襍用心。溈山
<lb ed="X" n="0244c03"/>問懶安曰汝十二時當作何務。安云牧牛。溈云作麼
<lb ed="X" n="0244c04"/>生牧。安曰一回入草去驀鼻拽將來。凡此皆繫心一
<lb ed="X" n="0244c05"/>緣也。是後尊宿又生巧妙方便。令學人看个話頭。如
<lb ed="X" n="0244c06"/>狗子佛性．麻三升．乾屎橛．青州布衫．鎮州蘿蔔．庭前
<lb ed="X" n="0244c07"/>柏樹子之類。都是理路不通處。教人取次看一則。看
<lb ed="X" n="0244c08"/>來看去。疑來疑去。十二時中常不放捨。忽然鼻孔噴
<lb ed="X" n="0244c09"/>地一下。即是當人安身立命處。此寺僧徒戒行嚴潔。
<lb ed="X" n="0244c10"/>誦經禮佛脇不附席。盖禪教律剎之希有。亦謂精進
<lb ed="X" n="0244c11"/>矣。有此鎡基。更能趲上一層。繫心一緣。習定生慧。則
<lb ed="X" n="0244c12"/>人人是佛。自家現成公案。不用借他珍寶開帳鋪席。
<lb ed="X" n="0244c13"/>可惜只在有為法上過了一生。總然以今世持戒福
<lb ed="X" n="0244c14"/>德來世不失人身。脫殻入殻何時休歇。一有蹉跌永
<lb ed="X" n="0244c15"/>劫扶頭不起。所謂此生不向今生度。更向何生度此
<lb ed="X" n="0244c16"/>身。此語最為悲切。履齋老子未能自度先願度人。因
<lb ed="X" n="0244c17"/>書此以效法施云。履齋者。毅夫所自號也。將卒之日。
<lb ed="X" n="0244c18"/>語人曰。吾將逝矣。夜必雷風大雨。已而果然。四更開
<lb ed="X" n="0244c19"/>霽。撰遺表。作詩端坐而逝。事在景定三年(徑山志．佛法金湯)。
<lb ed="X" n="0244c20"/>知歸子曰。希元之論佛法。信有功於下學矣。雖然學
<lb ed="X" n="0244c21"/>佛而不明宗。如陷蹄涔求適大海。不亦左乎。故陳吳
<lb ed="X" n="0244c22"/>之說。學者其不可不盡心也。
<lb ed="X" n="0244c23"/>　汪大紳云。明宗判得甚是。然明得宗。希元之論皆
<lb ed="X" n="0244c24"/>　宗也。明不得宗。陳吳之論皆枝節耳。儒門論禪。何
<lb ed="X" n="0245a01"/>　等切直。著於居士傳。法施之善者也。
<lb ed="X" n="0245a02"/>
<lb ed="X" n="0245a03"/>
<lb ed="X" n="0245a04"/>
<lb ed="X" n="0245a05"/>居士傳三十五
<lb ed="X" n="0245a06"/>
<lb ed="X" n="0245a07"/>　　李王董鄭胡傳
<lb ed="X" n="0245a08"/>　　　李純甫　名之純。自號屏山居士。宏州人也。金承安中
<lb ed="X" n="0245a09"/>進士。少負才氣。自比諸葛孔明．王景略。三入翰林。仕
<lb ed="X" n="0245a10"/>至尚書右司都事。中年度其道不行。遂棄官歸。初好
<lb ed="X" n="0245a11"/>列禦寇．莊周之書。年三十後徧觀佛經。信解猛利。既
<lb ed="X" n="0245a12"/>歸隱。好與諸方老宿遊。亦頗好飲酒。每酒酣。人有問
<lb ed="X" n="0245a13"/>法者。隨機引導。如傾江湖。無有窮竭。於是窒者通。疑
<lb ed="X" n="0245a14"/>者信。莫不洒然以去也。以謂近世儒者推闡大道。窮
<lb ed="X" n="0245a15"/>性命之歸。其為功甚鉅。然其論佛。患不深究華嚴圓
<lb ed="X" n="0245a16"/>極之宗。理事無礙之旨。徒執小乘教相。斥為死灰槁
<lb ed="X" n="0245a17"/>木。又不知性真常中本無生滅。輙謂此身死後斷滅。
<lb ed="X" n="0245a18"/>墮於邪見。疑誤後生。因取先儒闢佛語分章條辨。名
<lb ed="X" n="0245a19"/>曰鳴道集說。為之序曰。自生民以來。未有不得道而
<lb ed="X" n="0245a20"/>為聖人者。伏羲．神農．黃帝之心見於大易。堯．舜．禹．湯．
<lb ed="X" n="0245a21"/>文．武．周公之道見於詩書。皆得道之大聖人也。聖人
<lb ed="X" n="0245a22"/>不王。道術將裂。有老子者。遊方之外。恐後世之人塞
<lb ed="X" n="0245a23"/>而無所入。高談天地未生之前。而洗之以道德。有孔
<lb ed="X" n="0245a24"/>子者。遊方之內。恐後世之人眩而無所歸。切論天地
<lb ed="X" n="0245b01"/>既生之後。而封之以仁義。故其言不無有少相齟齬
<lb ed="X" n="0245b02"/>者。雖然。或吹或噓。或挽或推。一首一尾。一東一西。元
<lb ed="X" n="0245b03"/>聖素王之志亦皆有歸矣。其門弟子恐其不合。而遂
<lb ed="X" n="0245b04"/>至於支離也。莊周氏沿流而下。自天人至於聖人。孟
<lb ed="X" n="0245b05"/>軻氏泝流而上。自善人至於神人。如左右券。內聖外
<lb ed="X" n="0245b06"/>王之說備矣。惜夫四聖人沒。聖人之道不傳一千五
<lb ed="X" n="0245b07"/>百年矣。而浮屠氏之書從西方來。盖距中國數千萬
<lb ed="X" n="0245b08"/>里。證之文字至言妙理。與吾聖人之心魄然而合。豈
<lb ed="X" n="0245b09"/>萬古之下四海之外聖人之心竟不能泯滅耶。諸儒
<lb ed="X" n="0245b10"/>陰取其說以證吾書。自李翱始。至於近代王介甫父
<lb ed="X" n="0245b11"/>子倡之。蘇子瞻兄弟和之。大易．詩．書．論．孟．老．莊皆有
<lb ed="X" n="0245b12"/>所解。濂溪．涑水．橫渠．伊川之學踵而興焉。上蔡．龜山．
<lb ed="X" n="0245b13"/>元城．橫浦之徒從而翼之。東萊．南軒．晦菴之書蔓衍
<lb ed="X" n="0245b14"/>四出。其言遂大小。生何幸見諸先生之議論。心知古
<lb ed="X" n="0245b15"/>聖人之不死。大道之將合也。恐將合而又離。箋其未
<lb ed="X" n="0245b16"/>合於古聖人者。曰鳴道集說云。純甫既卒。耶律晉卿
<lb ed="X" n="0245b17"/>讀其書。大好之。為序以行世。又有楞嚴．金剛．老莊．學
<lb ed="X" n="0245b18"/>庸諸解。皆不傳。同時有劉謐者。著三教平心錄。至明
<lb ed="X" n="0245b19"/>初建安沈士榮著續原教論。其大旨與純甫略同(中州
<lb ed="X" n="0245b20"/>集．佛祖通載．續原教論)。
<lb ed="X" n="0245b21"/>　　　王子彧　名文。沼州人。金承安中進士。為尚書省椽。性
<lb ed="X" n="0245b22"/>剛不與俗諧。棄官去。往來登封盧[1]州山中二十年。改
<lb ed="X" n="0245b23"/>名知非。字無咎。自號照了居士。布衣蔬食。厲志學道。
<lb ed="X" n="0245b24"/>初出京時有詩云。親疎俱穩人倫了。婚嫁齊成俗意
<lb ed="X" n="0245c01"/>周。一筆盡勾塵債斷。都無虧欠大家休。大家休。愛著
<lb ed="X" n="0245c02"/>何時是徹頭。風息浪平人已度。笑携明月下孤舟。居
<lb ed="X" n="0245c03"/>山日有詩云。放下情懷觸處安。生涯取次沒多般。褐
<lb ed="X" n="0245c04"/>衣襤縷聊遮赤。短髮鬅鬙底用冠。一榻省緣資困歇。
<lb ed="X" n="0245c05"/>二匙隨分了飢[(歹*又)/食]。也知苦澀人人笑。烈日初心不敢
<lb ed="X" n="0245c06"/>漫。又作決了歌。禪家以為證道。正大中參知政事。思
<lb ed="X" n="0245c07"/>烈行臺洛陽。辟之使參臺事。城陷不知所終(中州集)。
<lb ed="X" n="0245c08"/>　　　董國華　名文甫。潞州人。承安中進士。為人淳質。恬於
<lb ed="X" n="0245c09"/>世味。學道有得。與子安仁居寶豐坊。並閉戶不出。以
<lb ed="X" n="0245c10"/>習靜為業。其後歷官至昌武軍節度副使。正大中以
<lb ed="X" n="0245c11"/>公事至[木*巳]縣。自知死期。書與家人及同官別。乃為詩
<lb ed="X" n="0245c12"/>曰。白髮三千丈。紅塵六十年。只今無見在。虗費草鞋
<lb ed="X" n="0245c13"/>錢。又曰。無情喪主沒錢僧。送上城南無事人。檢盡傳
<lb ed="X" n="0245c14"/>燈前後錄。更無公案這番新。詩畢。擲筆於地。以扇障
<lb ed="X" n="0245c15"/>面而逝(中州集)。
<lb ed="X" n="0245c16"/>　　　鄭所南　名思肖。福州連江人。徙於吳。宋末貢太學。舉
<lb ed="X" n="0245c17"/>博學鴻詞。元兵南下。上書論時事。不報。宋亡自傷不
<lb ed="X" n="0245c18"/>能報仇。終身不娶。不飲酒。不北向坐。歲時伏臘野哭
<lb ed="X" n="0245c19"/>面南拜。棄所居宅。寓城中萬壽．覺報二寺。以所有田
<lb ed="X" n="0245c20"/>施與之。留數畆給衣食。謂佃客曰。我死。汝則主之。著
<lb ed="X" n="0245c21"/>一是居士傳曰。一是居士。大宋人也。生於宋。長於宋。
<lb ed="X" n="0245c22"/>死於宋。甞貫古今六合觀之。肇乎無天地之始。亘乎
<lb ed="X" n="0245c23"/>有天地之終。普天率土一草一木吾見其皆大宋天
<lb ed="X" n="0245c24"/>下。大宋粹然一天也。不以有疆土而存。不以無疆土
<lb ed="X" n="0246a01"/>而亡也。譬如孝子於其父。前乎無前。後乎無後。滿眼
<lb ed="X" n="0246a02"/>惟父。與天同大。寧以生為在。死為不在耶。又寧見有
<lb ed="X" n="0246a03"/>二父耶。此一是之所在也。一是者何。萬古不易之理
<lb ed="X" n="0246a04"/>也。由之行天地。鬼神咸聽其命。不然。天地鬼神反誅
<lb ed="X" n="0246a05"/>之。斷古今。定綱常。配至道。立眾事。自天子至於庶人
<lb ed="X" n="0246a06"/>一皆不越於斯。苟能深造一是之域。殺之亦不變。安
<lb ed="X" n="0246a07"/>能以偽富偽貴芻豢之哉。所南性孤峭。寡與人合。時
<lb ed="X" n="0246a08"/>獨行獨吟獨遊山水間。嗜餐梅花。甞夢乘雲登一高
<lb ed="X" n="0246a09"/>峯得古梅樹。大百圍。花徑半尺。方盛開。摘而食之。空
<lb ed="X" n="0246a10"/>中有聲告曰。此玉真峯頂也。邇來四百萬劫。無人至
<lb ed="X" n="0246a11"/>矣。因為文紀之曰。此一花樹。其壽無量。天根月窟。和
<lb ed="X" n="0246a12"/>氣之液。洪濛之雪。搆為花骨。世不得聞。仙不得識。頑
<lb ed="X" n="0246a13"/>立樹下。頻嗅頻笑。方瞳不瞬。溜碧相射。欲與俱化。泯
<lb ed="X" n="0246a14"/>而為一。倏躍而動。手盡其葩。齒鍊為丹。火凉水浮。鼻
<lb ed="X" n="0246a15"/>舌毛空迸散香霧。六合同同燦發天光。萬返於源。其
<lb ed="X" n="0246a16"/>心忽空。一旦獲無身之身。還我於無極。於戲偉哉。書
<lb ed="X" n="0246a17"/>此紀已。仰面長嘯。聲震空碧。瞿然而寤。舌本猶香。又
<lb ed="X" n="0246a18"/>甞著施食心法。說正覺摩醯首羅天王療一切病呪。
<lb ed="X" n="0246a19"/>呪曰。唵。我有大願。無量無邊。虗空爛壞。我願無盡。我
<lb ed="X" n="0246a20"/>默我呪。先斷病魔。我觀我生。我寶無生。意歸其源。六
<lb ed="X" n="0246a21"/>根俱寧。歸無所歸。心華自開。我於是時。現無邊身。為
<lb ed="X" n="0246a22"/>大醫王。普救病難。即臻安康。乃正綱常。終於究意。我
<lb ed="X" n="0246a23"/>違我誓。我當殛我。滅為微塵。聞聞聞聞。娑婆訶。晚自
<lb ed="X" n="0246a24"/>集所著文。名曰心史。誓教天下萬世皆為忠臣。錮以
<lb ed="X" n="0246b01"/>鐵函。沉古井中。明崇禎時承天寺僧浚井得之。新安
<lb ed="X" n="0246b02"/>汪駿聲刻以行世(蘇州志．宋文偶鈔)。
<lb ed="X" n="0246b03"/>　　　胡汲仲　名長孺。婺州永康人。博學強記。受業青田余
<lb ed="X" n="0246b04"/>學古。得朱子之傳。以主敬為學之要。默識靜觀。超然
<lb ed="X" n="0246b05"/>自得。發明本心。導諸學者。一時人望皆歸之。居貧厲
<lb ed="X" n="0246b06"/>獨行之節。甞語其友。至麋不繼襖不溫。謳吟猶作鐘
<lb ed="X" n="0246b07"/>球鳴。此予秘密藏中休糧方也。參閱內典。著大同論
<lb ed="X" n="0246b08"/>曰。孟子沒一千四百年而周子出。周子之傳出於北
<lb ed="X" n="0246b09"/>固壽涯禪師。程子．朱子皆得之周子。朱子後得張欽
<lb ed="X" n="0246b10"/>夫講究此道。方得脫然。元來此事與禪學十分相似。
<lb ed="X" n="0246b11"/>學不知禪。禪不知學。互相排擊。都不曾劄著痛處。真
<lb ed="X" n="0246b12"/>可笑也。初在宋咸淳中起家監重慶酒務。歷福寧州
<lb ed="X" n="0246b13"/>倅。宋亡隱永康山。至元二十五年起集賢修撰。出教
<lb ed="X" n="0246b14"/>授揚州。歷寧海主簿。延祐元年引疾歸。晚居杭之虎
<lb ed="X" n="0246b15"/>林山。病喘上氣者久之。一日具酒食與比鄰別云。將
<lb ed="X" n="0246b16"/>返故鄉。門人覺其意。問曰。先生精神不衰。遽欲觀化
<lb ed="X" n="0246b17"/>耶。汲仲曰。精神與死生初無相涉也。就寢至夜半。聲
<lb ed="X" n="0246b18"/>寂然。其子駒排戶視之。則正衣冠坐逝矣。年七十五。
<lb ed="X" n="0246b19"/>時又有馮子振者。攸州人。博學負才氣。通內典。與中
<lb ed="X" n="0246b20"/>峯本禪師遊。師作淨土偈一百八首。大闡唯心之旨。
<lb ed="X" n="0246b21"/>子振見而心傾。自號發願學人。為之贊曰。我觀幻住
<lb ed="X" n="0246b22"/>師。於幻無所住。雖不住於幻。能覺如幻人。幻人汝當
<lb ed="X" n="0246b23"/>知。垢與淨相對。離垢即淨性。淨土應現前。是故幻住
<lb ed="X" n="0246b24"/>師。演說淨土偈。手提古佛機。數與念珠等。一偈偈四
<lb ed="X" n="0246c01"/>句。句句義畢彰。字數逾三千。其實無一字。偈迷念珠
<lb ed="X" n="0246c02"/>轉。偈悟轉念珠。若人於此中。一一總無念。於無念念
<lb ed="X" n="0246c03"/>佛。佛念亦復無。紅爪紺髮螺。種種白毫相。有目具瞻
<lb ed="X" n="0246c04"/>仰。月面照日輪。花敷四色蓮。出微妙高潔。所生皆淨
<lb ed="X" n="0246c05"/>土。云何是西方。是人見彌陀。悉得安隱住(元史．佛法金湯．續法
<lb ed="X" n="0246c06"/>喜志．樂邦文類)。
<lb ed="X" n="0246c07"/>知歸子曰。元世士大夫如趙子昂．程鉅夫．虞伯生．袁
<lb ed="X" n="0246c08"/>伯長．鄧善之之徒。其於佛法不可謂無意者。然文過
<lb ed="X" n="0246c09"/>其質。其於道盖未有得也。予故不得而傳之。
<lb ed="X" n="0246c10"/>　汪大紳云。異人異趣異解。
<lb ed="X" n="0246c11"/>
<lb ed="X" n="0246c12"/>
<lb ed="X" n="0246c13"/>
<lb ed="X" n="0246c14"/>居士傳三十六
<lb ed="X" n="0246c15"/>
<lb ed="X" n="0246c16"/>　　耶律晉卿國寶傳
<lb ed="X" n="0246c17"/>　　　耶律晉卿　名楚材。遼東丹王突欲八世孫也。仕金為
<lb ed="X" n="0246c18"/>開州同知。宣宗遷汴。完顏復興守燕。辟為左右司員
<lb ed="X" n="0246c19"/>外郎。元太祖既定燕。晉卿閒居久之。已而太祖聞其
<lb ed="X" n="0246c20"/>名。召置左右。日益信任。每從征伐。晉卿隨事納諫。務
<lb ed="X" n="0246c21"/>止殺以全民命。太宗即位。拜中書令。軍國大計悉取
<lb ed="X" n="0246c22"/>決焉。於是均賦稅。正官制。興文學。覈工匠。平權量。給
<lb ed="X" n="0246c23"/>符印。百度具舉。遐邇悅服。元遂得撫定中原者。晉卿
<lb ed="X" n="0246c24"/>之力也。晉卿於學無所不闚。尤傾心祖道。初年二十
<lb ed="X" n="0247a01"/>餘。居燕。自以所得叩聖安澄公。澄公時見許可。其後
<lb ed="X" n="0247a02"/>輙不以為然。晉卿請其故。澄公曰。公昔官要劇。予不
<lb ed="X" n="0247a03"/>敢苦相鉗鎚。又儒者多不信佛法。唯搜摘語錄以資
<lb ed="X" n="0247a04"/>談抦耳。今誠有志本分事。予安得不為苦口。雖然。吾
<lb ed="X" n="0247a05"/>老矣。有萬松老人兼通儒釋。辨才無礙。可往見之。晉
<lb ed="X" n="0247a06"/>卿遂謁萬松秀公。屏絕人事。息心參究。雖祁寒大暑
<lb ed="X" n="0247a07"/>不輟。迄三年而盡其道。秀公授以衣。名之曰從源。號
<lb ed="X" n="0247a08"/>曰湛然居士。其後歷官貴顯。日應萬務而神明淡泊。
<lb ed="X" n="0247a09"/>如處深山中。一日秀公過其家。見晉卿方啖菜根飯
<lb ed="X" n="0247a10"/>脫粟。曰不太儉乎。晉卿曰。昔燕京被圍。絕粒六十日。
<lb ed="X" n="0247a11"/>予守職如平常。及扈從西征六萬餘里。備歷險阻而
<lb ed="X" n="0247a12"/>志不少沮。跨崑崙瞰瀚海而志不加大。盖汪洋法海
<lb ed="X" n="0247a13"/>涵養之效有如此也。甞自題其象曰。別來十年五歲。
<lb ed="X" n="0247a14"/>依舊一模一樣。髭髯垂到腰間。雙眉儼然眼上。龜毛
<lb ed="X" n="0247a15"/>錐子畫空虗。寫破湛然閒伎倆。又曰。有髮禪僧。無名
<lb ed="X" n="0247a16"/>居士。人道甚似。我道便是。塵塵剎剎露全身。紙上毫
<lb ed="X" n="0247a17"/>端何處避。當西征時。有司奏五臺等僧徒有能呪術
<lb ed="X" n="0247a18"/>及嫺武略者可部以從軍。晉卿止之曰。釋氏高行者。
<lb ed="X" n="0247a19"/>必守不殺戒。奉慈忍行。故有危身不證鵝珠。守死不
<lb ed="X" n="0247a20"/>拔生草者。用之從軍。豈其宜哉。其不循法律者。必無
<lb ed="X" n="0247a21"/>志行。在彼既違佛旨。在此豈忠王事。故皆不可以從
<lb ed="X" n="0247a22"/>軍也。乃止。大夫蕭守中曰。沙門不征不役。安坐而食。
<lb ed="X" n="0247a23"/>耗國累民。必此類矣。請除之。晉卿曰。人之生也。有天
<lb ed="X" n="0247a24"/>命焉。人力所不能予奪者也。世有辛苦而飢餓者。有
<lb ed="X" n="0247b01"/>安逸而飽足者。修短苦樂壽夭窮通萬狀不齊。雖孔
<lb ed="X" n="0247b02"/>明之智。項羽之勇。顏回之賢。尼父之聖。亦不能移其
<lb ed="X" n="0247b03"/>毫髮。豈彼沙門能窮吾民。耗吾國耶。故萬世之在天
<lb ed="X" n="0247b04"/>下。天與則生。天奪則死。沙門亦天地間一物耳。其亦
<lb ed="X" n="0247b05"/>天養之也。天且宥之。子獨不容。隘亦甚矣。太宗崩。皇
<lb ed="X" n="0247b06"/>后稱制。任用奧都剌合蠻。晉卿屢諫不聽。尋以疾卒。
<lb ed="X" n="0247b07"/>至順初贈太師。追封廣寧王。諡文正(元史．湛然居士集．清凉通傳)。
<lb ed="X" n="0247b08"/>　　　國寶　名安藏。畏兀人。世家別石八里。自號龍宮老人。
<lb ed="X" n="0247b09"/>父腆藏帖材。護廸方燕坐作觀音觀。忽有人抱童子
<lb ed="X" n="0247b10"/>付之。已而其母有娠。及產紅光發於屋。生五歲甞一
<lb ed="X" n="0247b11"/>臥三晝夜始寤。問其故。云適見文殊為我說法。不覺
<lb ed="X" n="0247b12"/>久耳。已而從父兄問經義。即開解。九歲始從師力學。
<lb ed="X" n="0247b13"/>十三能默誦俱舍論。至十五而孔釋之書皆貫穿矣。
<lb ed="X" n="0247b14"/>十九被徵入朝。以佛法見知世祖。進寶藏論元演集。
<lb ed="X" n="0247b15"/>深被嘉歎。因勸上宜親經史。以知古今治亂之由。正
<lb ed="X" n="0247b16"/>心術以示天下向背之道。遂譯尚書無逸篇．貞觀政
<lb ed="X" n="0247b17"/>要申鑒各一通以獻。授翰林學士知制誥。尋商議中
<lb ed="X" n="0247b18"/>書省事。每賜對必以開言路。廣聖慮。慎刑節用為言。
<lb ed="X" n="0247b19"/>世祖未甞不稱善。至元三十年夏五月丁丑方宴居。
<lb ed="X" n="0247b20"/>忽端坐若禪定者。左右扶就寢。至夜聞異香馥郁。即
<lb ed="X" n="0247b21"/>視之。已薨矣。有大星隕於庭。圓相凝室不散。頃之見
<lb ed="X" n="0247b22"/>白毫光出西南去。辛巳闍維於國西南門之外。得五
<lb ed="X" n="0247b23"/>色舍利不可勝計。詔收其遺書。得歌詩偈贊頌雜文
<lb ed="X" n="0247b24"/>數十卷。命刻板行世。延祐二年贈太師。封秦國公。諡
<lb ed="X" n="0247c01"/>文靖(程鉅夫雪樓集)。
<lb ed="X" n="0247c02"/>知歸子曰。晉卿於元佐。命功第一。察其本。知其所養
<lb ed="X" n="0247c03"/>者裕矣。國寶出入儒釋間。觀其言論風旨。殆亦晉卿
<lb ed="X" n="0247c04"/>之亞。與而元史逸之。其遺書不可得而見矣。為著其
<lb ed="X" n="0247c05"/>大概如此云。
<lb ed="X" n="0247c06"/>　汪大紳云。敘學佛得力處曰息心參究。未得手時
<lb ed="X" n="0247c07"/>　工夫也。曰涵養之效。既得手時工夫也。大抵參究
<lb ed="X" n="0247c08"/>　之功須要外屏諸緣方易得手。得手後全要涵養
<lb ed="X" n="0247c09"/>　到純一地步方好。
<lb ed="X" n="0247c10"/>
<lb ed="X" n="0247c11"/>
<lb ed="X" n="0247c12"/>
<lb ed="X" n="0247c13"/>居士傳三十七
<lb ed="X" n="0247c14"/>
<lb ed="X" n="0247c15"/>　　宋景濂傳
<lb ed="X" n="0247c16"/>宋景濂。名濂。世居金華之潛溪。至景濂遷於浦江青
<lb ed="X" n="0247c17"/>蘿山。仍以潛溪題其室。故學者稱為潛溪先生。學佛
<lb ed="X" n="0247c18"/>氏之道。亦自號無相居士。母陳氏。夢異僧手持華嚴
<lb ed="X" n="0247c19"/>經來曰。吾方寫是經。願假一室以終此卷。覺已生景
<lb ed="X" n="0247c20"/>濂。少強記絕人。長而從吳萊．柳貫．黃溍諸儒問學。博
<lb ed="X" n="0247c21"/>通經史。元至正中薦授翰林院編修。辭不行。入龍門
<lb ed="X" n="0247c22"/>山居十餘年。明太祖取婺州。召見。既徵詣金陵。景濂
<lb ed="X" n="0247c23"/>曰。吾聞大亂極而真人生。斯其時矣。遂留事太祖。除
<lb ed="X" n="0247c24"/>江南儒學提舉兼授太子經改起居注。常在左右。備
<lb ed="X" n="0248a01"/>顧問數。稱述帝王仁義之道。勸上毋專任兵刑。洪武
<lb ed="X" n="0248a02"/>二年除翰林院學士。太祖常言。佛氏之教幽贊王綱。
<lb ed="X" n="0248a03"/>又言。天下無二道。聖人無兩心。時廷臣獨景濂能深
<lb ed="X" n="0248a04"/>契上旨。每召對。輒與究論佛經奧義。時詔於蔣山興
<lb ed="X" n="0248a05"/>國寺大興法會。景濂作法會記。其文曰。皇帝御寶。歷
<lb ed="X" n="0248a06"/>之四年。海宇無虞。洽於大康。文武恬嬉。雨風時順。於
<lb ed="X" n="0248a07"/>是恭默思道。端居穆清。罔有二三與天為徒。重念元
<lb ed="X" n="0248a08"/>季兵興。六合雄爭。有生之類不得正命而終。動億萬
<lb ed="X" n="0248a09"/>計。靈氛糾蟠。充塞下上。弔奠靡至。煢然無依。天陰雨
<lb ed="X" n="0248a10"/>濕之夜。其聲或啾啾有聞。宸衷衋傷若疚在躬。且謂
<lb ed="X" n="0248a11"/>洗滌陰鬱。升陟陽明。惟大雄氏之教為然。乃冬十有
<lb ed="X" n="0248a12"/>二月詔徵江南有道浮屠十人。詣於南京。命欽天監
<lb ed="X" n="0248a13"/>臣羗以穀旦就蔣山太平興國禪寺丕建廣薦法會。
<lb ed="X" n="0248a14"/>上宿齋室却葷肉弗御者一月。復勅中書右丞相汪
<lb ed="X" n="0248a15"/>廣洋。左丞相惟庸。移書於城社之神。具宣上意。俾神
<lb ed="X" n="0248a16"/>達諸冥。期以畢集。五年春正月辛酉昧爽。上服皮弁
<lb ed="X" n="0248a17"/>服。臨奉天殿。群臣服朝衣左右侍。尚寶卿梁子忠啟
<lb ed="X" n="0248a18"/>御撰章疏。識以皇帝之寶。上再拜燎香於爐。復再拜
<lb ed="X" n="0248a19"/>躬視疏已。授禮部尚書陶凱。凱捧從黃道出午門。置
<lb ed="X" n="0248a20"/>龍輿中。備法仗鼓吹導至蔣山天界總持萬金。及蔣
<lb ed="X" n="0248a21"/>山主僧行客率僧伽千人。持香華出迎萬金。取疏入
<lb ed="X" n="0248a22"/>大雄殿。用梵法從事。白而焚之。退閱三藏諸文。自辛
<lb ed="X" n="0248a23"/>酉至癸亥止。當癸亥日時加申諸浮屠行祠事已。上
<lb ed="X" n="0248a24"/>服皮弁服。搢玉珪。上殿面大雄氏。北向立。群臣各衣
<lb ed="X" n="0248b01"/>法服以從。和聲郎舉麾奏悅佛之樂。首曰善世曲。上
<lb ed="X" n="0248b02"/>再拜迎。群臣亦再拜。樂再奏昭信曲。上跪進熏薌奠
<lb ed="X" n="0248b03"/>幣。復再拜。樂三奏延慈曲。相以悅佛之舞。舞人十。其
<lb ed="X" n="0248b04"/>手各有所執。或香或燈。或珠玉明水。或青蓮花氷桃
<lb ed="X" n="0248b05"/>暨茗荈衣食之物。勢皆低昂應以節。上行初献禮。跪
<lb ed="X" n="0248b06"/>進清淨饌史冊。祝復再拜亞終。二獻同。其所異者不
<lb ed="X" n="0248b07"/>用冊。光祿卿徐興祖進饌樂四奏曰法喜曲。五奏曰
<lb ed="X" n="0248b08"/>禪悅曲。舞同三献。上還大次。羣臣退。諸浮屠旋大雄
<lb ed="X" n="0248b09"/>寶座。演梵呪三周。初斸山右地成六十坎。漫以堊。至
<lb ed="X" n="0248b10"/>是令軍卒五百負湯實之。湯蒸氣成雲。諸浮屠速幽
<lb ed="X" n="0248b11"/>爽入浴焚象衣以綵幢。法樂引至三解脫門。門內五
<lb ed="X" n="0248b12"/>十步築方壇高四尺。上升壇東向坐。侍儀使溥博西
<lb ed="X" n="0248b13"/>向跪。受詔而出。集幽爽而戒飭之。詔已引入殿致參
<lb ed="X" n="0248b14"/>佛之禮。聽法於徑山禪師宗泐。受毗尼戒於天竺法
<lb ed="X" n="0248b15"/>師慧日。復引而出。命軌範師呪飯摩伽陀斛法食。凡
<lb ed="X" n="0248b16"/>四十有九飯已。夜將半。上復上殿。羣臣從如。初樂六
<lb ed="X" n="0248b17"/>奏徧應曲。執事者徹豆。上再拜。群臣同。樂七奏妙濟
<lb ed="X" n="0248b18"/>曲。上拜送者再。群臣復同。樂八奏善成曲。上至望燎
<lb ed="X" n="0248b19"/>位燎已。上還大次解嚴。群臣趨出。濂聞前事。二日凄
<lb ed="X" n="0248b20"/>風戒寒。飛雪灑空。山川慘澹。不辨草木。鑾輅一至。雲
<lb ed="X" n="0248b21"/>開日明。祥光冲融。布滿寰宇。天顏懌如。歷陛而升。嚴
<lb ed="X" n="0248b22"/>恭對越不違咫尺。俯伏拜跪穆然無聲。儼如象馭陟
<lb ed="X" n="0248b23"/>降在廷。諸威神眾拱衛圍繞。下逮冥靈來歆來饗。焄
<lb ed="X" n="0248b24"/>蒿悽愴聳人毛髮。此皆精誠動乎天地感乎鬼神。初
<lb ed="X" n="0248c01"/>不可以聲音笑貌為也。肆惟皇上自臨御以來。即詔
<lb ed="X" n="0248c02"/>禮官稽古定制。京師有泰厲之祭。王國有國厲之祭。
<lb ed="X" n="0248c03"/>郡厲邑厲鄉厲類皆有祭。其興哀於無祀之鬼。可謂
<lb ed="X" n="0248c04"/>備矣。然聖慮淵深猶恐未盡幽明之故。特徵內典附
<lb ed="X" n="0248c05"/>以先王之禮。確然行之而不疑。豈非仁之至者乎。昔
<lb ed="X" n="0248c06"/>者周文王作靈臺。掘地得死人之骨。王曰更塟之。天
<lb ed="X" n="0248c07"/>下謂文王為賢。澤及朽骨。而況於人。夫瘞骨且爾。矧
<lb ed="X" n="0248c08"/>欲挽其靈明於生道者。則我皇上好生之仁。流衍無
<lb ed="X" n="0248c09"/>際。將不間於顯幽。誠與天地之德同大。非言辭之可
<lb ed="X" n="0248c10"/>贊也。猗與盛哉。繫以詩曰。皇鑒九有。憲天惟仁。明幽
<lb ed="X" n="0248c11"/>雖殊。錫福則均。死視如生。屈將使伸。一歸至和。同符
<lb ed="X" n="0248c12"/>大鈞。元綱解紐。亂是用作。黑祲盪摩。白日為薄。孰靈
<lb ed="X" n="0248c13"/>非人。流血沱若。積屍橫縱。委溝溢壑。霜月凄苦。凉颸
<lb ed="X" n="0248c14"/>酸嘶。茫然四顧。精爽何依。寒郊無人。似聞夜啼。鑄銕
<lb ed="X" n="0248c15"/>為心。寧免涕洟。惟我聖皇。夙受佛記。手執金輪。繼天
<lb ed="X" n="0248c16"/>出治。軫念幽潛。宵不遑寐。爰啟靈塲。豁彼蒙翳。皇輿
<lb ed="X" n="0248c17"/>載臨。稽首大雄。遙瞻猊座。如覿睟容。香凝霧黑。燈類
<lb ed="X" n="0248c18"/>星紅。梵唄震雷。鯨音號鐘。鬼宿渡河。夜漏將半。飈輪
<lb ed="X" n="0248c19"/>羽幢。其集如霰。神池潔清。鮮衣華粲。滌塵垢身。還清
<lb ed="X" n="0248c20"/>淨觀。迺陟秘殿。廼覲慈皇。聞法去葢。受戒思防。昔也
<lb ed="X" n="0248c21"/>昏酣。棘塗宵行。今焉昭朗。白晝康莊。法筵設食。厥名
<lb ed="X" n="0248c22"/>為斛。化至河沙。初因一粟。無量香味。用實其腹。神變
<lb ed="X" n="0248c23"/>無方。動皆充足。鴻恩既廣。氛戾全消。乾坤清夷。日月
<lb ed="X" n="0248c24"/>光昭。器車瑞恊。玉燭時調。大庭擊壤。康衢列謠。惟佛
<lb ed="X" n="0249a01"/>道弘。誓拔群滯。惟皇體佛。仁德斯被。無潛弗灼。有生
<lb ed="X" n="0249a02"/>咸遂。史臣載文。永垂來裔。五年除贊善大夫。以禮法
<lb ed="X" n="0249a03"/>導皇太子。太祖問廷臣臧否。言其善者。問否者為誰。
<lb ed="X" n="0249a04"/>曰善者與臣友。故知之。否者臣不知也。主事茹太素
<lb ed="X" n="0249a05"/>上書觸太祖怒。以示廷臣。或言此誹謗非法。景濂曰。
<lb ed="X" n="0249a06"/>彼盡忠於陛下耳。惡可罪耶。太祖乃釋然。甞欲使參
<lb ed="X" n="0249a07"/>大政。景濂辭。遂老於侍從。然一代禮樂制作。多景濂
<lb ed="X" n="0249a08"/>裁定。十年以學士承旨致仕歸。明年來朝。先是景濂
<lb ed="X" n="0249a09"/>在太祖前稱楞伽為達摩氏印心之經。太祖讀而善
<lb ed="X" n="0249a10"/>之。至是召見與論諸識生住滅義。乃詔天下僧並讀
<lb ed="X" n="0249a11"/>楞伽經。頃之辭歸。居青蘿山。闢一室曰靜軒。終日閉
<lb ed="X" n="0249a12"/>戶。未甞與有司接。甞三閱大藏。暇則習禪觀。自言宴
<lb ed="X" n="0249a13"/>坐般若場中。有巨鐘朝夕出大聲。未曾聞也。天台僧
<lb ed="X" n="0249a14"/>無聞謁景濂問曰。經中所說父母之恩鴻博勝羨不
<lb ed="X" n="0249a15"/>可思量。弟子欲假如來三昧之力升濟神明。未知何
<lb ed="X" n="0249a16"/>法而可。景濂曰。沙門。汝善念之。夫愛者生死之根。輪
<lb ed="X" n="0249a17"/>回之本。何以故。眾生由情生恩。由恩生愛。由愛生執。
<lb ed="X" n="0249a18"/>由執生戀。由戀不捨。遂成妄緣。輾轉出沒無有休息。
<lb ed="X" n="0249a19"/>沙門汝欲報恩。莫先入道。汝欲入道莫先割愛。愛盡
<lb ed="X" n="0249a20"/>情盡。性源自澄。能如是者名大報恩。何以故。愛為欲
<lb ed="X" n="0249a21"/>水。混混不窮。能滋長一切無明枝葉。茷骫纏結。難可
<lb ed="X" n="0249a22"/>剪除。能割愛者乃菩提道。愛為利劍。鋒刃難觸。能斬
<lb ed="X" n="0249a23"/>伐一切智慧善果。生意剝落不使萌發。能割愛者乃
<lb ed="X" n="0249a24"/>菩提道。愛為毒藥。眾苦慘刻。能斵喪一切眾生身命。
<lb ed="X" n="0249b01"/>七竅流血。彈指變壞。能割愛者乃菩提道。愛如猛燄
<lb ed="X" n="0249b02"/>光芒燭天。能焚毀一切廬舍器物。化為灰燼。無復孑
<lb ed="X" n="0249b03"/>遺。能割愛者乃菩提道。愛如虎狼爪牙銛利。能吞[1]瞰
<lb ed="X" n="0249b04"/>一切有生等類。窺伺搏噬。最可怖愕。能割愛者乃菩
<lb ed="X" n="0249b05"/>提道。愛如魑魅幻化不一。能迷惑一切修善之士。顛
<lb ed="X" n="0249b06"/>倒錯謬喪其本真。能割愛者乃菩提道。愛如敗航檣
<lb ed="X" n="0249b07"/>傾楫敝。能沉溺一切渡河海者。漂流轉徙不到彼岸。
<lb ed="X" n="0249b08"/>能割愛者乃菩提道。愛如枳棘叢生道旁。能鈎罣一
<lb ed="X" n="0249b09"/>切塗行商旅。冠服綻裂惱人心意。能割愛者乃菩提
<lb ed="X" n="0249b10"/>道。愛如傾崖摧境無時。能壓碎一切動植諸物。有識
<lb ed="X" n="0249b11"/>無識皆為虀粉。能割愛者乃菩提道。愛如蚖蛇口噴
<lb ed="X" n="0249b12"/>毒火。能戕賊一切血肉身軀。裂膚墮指受其毒苦。能
<lb ed="X" n="0249b13"/>割愛者乃菩提道。以是思惟。愛之為害不可具言。沙
<lb ed="X" n="0249b14"/>門汝善念之。汝能割愛即可破妄。汝能破妄即是返
<lb ed="X" n="0249b15"/>真。直入菩提之路。福德所被無量無邊。雖聚七寶高
<lb ed="X" n="0249b16"/>如蘇迷盧山。持用布施。不是過也。是為大功德力。是
<lb ed="X" n="0249b17"/>為不思議勝力。是為十方大覺如來三昧神力。報父
<lb ed="X" n="0249b18"/>母恩孰出於此。景濂善說法要。多此類也。十三年以
<lb ed="X" n="0249b19"/>孫慎獲罪連坐。安置茂州。明年過瞿塘。夜逢僧。唔語
<lb ed="X" n="0249b20"/>端坐斂手而化。年七十二。正德中追諡文憲。其後雲
<lb ed="X" n="0249b21"/>棲宏公輯景濂文為護法錄。其所撰沙門塔銘凡三
<lb ed="X" n="0249b22"/>十九篇。憨山清公盛稱之。以為當代僧史也(宋文憲集．行狀．
<lb ed="X" n="0249b23"/>護法錄．祠堂記)。
<lb ed="X" n="0249b24"/>知歸子曰。余讀護法錄。如春風之被物。生意鬯然。其
<lb ed="X" n="0249c01"/>法會記及答天台僧問。尤能以文字緣泛光明海。其
<lb ed="X" n="0249c02"/>真文人之雄乎。至景濂自敘謂己實永明後身。然耶
<lb ed="X" n="0249c03"/>否耶。讀其數者當自知之。予無容贅言矣。
<lb ed="X" n="0249c04"/>　汪大紳云。許魯齋以儒學導元世祖。興一代文教。
<lb ed="X" n="0249c05"/>　宋潛溪則以儒釋之學輔明太祖。然文教之興。潛
<lb ed="X" n="0249c06"/>　溪其有明一代之權輿矣。二公皆朱子後人也。君
<lb ed="X" n="0249c07"/>　子之澤豈有艾乎。謹書之。以廣後之志乎朱子之
<lb ed="X" n="0249c08"/>　學者。
<lb ed="X" n="0249c09"/>　羅臺山云。透得過夢幻泡影電露六字關。然後能
<lb ed="X" n="0249c10"/>　愛。不然只是妄想團。地獄渣。無相居士以仁義輔
<lb ed="X" n="0249c11"/>　太祖。以割愛啟沙門。直是見得清。立得定。
<lb ed="X" n="0249c12"/>
<lb ed="X" n="0249c13"/>
<lb ed="X" n="0249c14"/>
<lb ed="X" n="0249c15"/>居士傳三十八
<lb ed="X" n="0249c16"/>
<lb ed="X" n="0249c17"/>　　劉萬李王薛傳
<lb ed="X" n="0249c18"/>　　　劉祖庭　名智旺。應天人也。早歲有孝行。已而堅持五
<lb ed="X" n="0249c19"/>戒。獨處一樓修念佛三昧。居三年。心花發明。往參東
<lb ed="X" n="0249c20"/>山海舟和尚。遂蒙印可。景泰元年海舟示寂。以大衣
<lb ed="X" n="0249c21"/>塵拂付之。古溪澄公作東山顧命歌贈祖庭。其辭曰。
<lb ed="X" n="0249c22"/>金陵有箇奇男子。參訪明師求直指。見說傳燈錄上
<lb ed="X" n="0249c23"/>人。志氣衝天奮然起。念彌陀如自己。拶得寒氷化為
<lb ed="X" n="0249c24"/>水。任他非佛與非心。務要禪河窮到底。晝亦然。夜亦
<lb ed="X" n="0250a01"/>然。銕牛不動痛加鞭。撒手懸崖知落處。千重慾網打
<lb ed="X" n="0250a02"/>不住。碧眼胡僧沒奈何。分付袈裟為信具。趙州禪。真
<lb ed="X" n="0250a03"/>罕遇。截斷南山老葛藤。明月清風送君去(明詩偶鈔)。
<lb ed="X" n="0250a04"/>　　　萬民望　名表。號鹿園居士。寧波衛人也。世襲指揮僉
<lb ed="X" n="0250a05"/>事。正德十七年登武科進士。官至南京中軍都督僉
<lb ed="X" n="0250a06"/>書。少落落有大志。不事家人業。晝習騎射。夜燒燭讀
<lb ed="X" n="0250a07"/>書。慕諸葛孔明之為人也。揭寧靜淡泊四言於座右。
<lb ed="X" n="0250a08"/>嘉靖中與唐應德．王汝中．羅達夫為友。研窮性命之
<lb ed="X" n="0250a09"/>學。已而閱佛書有契。聞關西釋自然者。以苦行煉磨
<lb ed="X" n="0250a10"/>得道。因與語。大悅之。自是參究不輟。一日被衲入伏
<lb ed="X" n="0250a11"/>牛山。曉行見日升。忽大悟。甞語學者言。學貴真悟。語
<lb ed="X" n="0250a12"/>言精切。不離見解。聖賢工夫。莫先格物。格物者格吾
<lb ed="X" n="0250a13"/>心之物也。掃蕩一切。獨觀吾心。格之又格。愈研愈精。
<lb ed="X" n="0250a14"/>到得頓悟本來則徹底明淨。不為一切情境所轉。如
<lb ed="X" n="0250a15"/>鏡照形。鏡無留形。如鳥飛空。空無鳥跡。斯則融識歸
<lb ed="X" n="0250a16"/>真。反情復性矣。一日與達夫論道於臨江。達夫躍然
<lb ed="X" n="0250a17"/>而歸。遺書曰。自聞教後。終日忻忻。若出樊籠。見大世
<lb ed="X" n="0250a18"/>界。若入巨海。見龍宮藏。舉手動脚無非道妙。其折服
<lb ed="X" n="0250a19"/>如此。民望明習世務。論議英偉。聞四方有兵變。輙自
<lb ed="X" n="0250a20"/>奮迅。其所規畫多中要害。海上倭起。民望方赴官南
<lb ed="X" n="0250a21"/>京。散家財。募死士。遇賊於蘇州。奮擊之。身中流矢不
<lb ed="X" n="0250a22"/>少挫。遂為巡撫。周珫畫策懸賞格。以擕賊黨進兵破
<lb ed="X" n="0250a23"/>賊海上。焚其舟。居官四十年。家無餘資。野服翛然。時
<lb ed="X" n="0250a24"/>與衲子遊處。年五十九。無疾端坐而逝。有大星隕於
<lb ed="X" n="0250b01"/>庭。光射數十丈(焦弱侯憺園集．明儒學案)。
<lb ed="X" n="0250b02"/>　　　李文進　蜀人也。嘉靖中官至都御史總督。宣大初在
<lb ed="X" n="0250b03"/>朝時以釋氏為異端。請除之。上不從。歸而不樂。有方
<lb ed="X" n="0250b04"/>山人者。見而問其故。曰。吾幼時讀聖賢書。即知釋氏
<lb ed="X" n="0250b05"/>為吾道蠧也。不達則已。達則必除之。今既達矣。復不
<lb ed="X" n="0250b06"/>能除。奈何。山人曰。敢問夫子之欲除釋也。亦甞閱其
<lb ed="X" n="0250b07"/>書而得其所以蠧吾道者安在乎。文進曰。吾聞朱子
<lb ed="X" n="0250b08"/>之說。以為異端虗無寂滅之教。夫虗無寂滅豈不為
<lb ed="X" n="0250b09"/>仁義忠信之賊乎。山人曰。甚矣。夫子其不自重也。
<lb ed="X" n="0250b10"/>奈何以皓皓之明而蔽囿於他人之一言乎。且余聞
<lb ed="X" n="0250b11"/>之釋氏。毗盧有萬德。普賢有萬行。安在其虗無寂滅
<lb ed="X" n="0250b12"/>耶。今夫子必欲除之。當熟翫其書。果無一善可取。力
<lb ed="X" n="0250b13"/>以除之。則天必助其成功。而無取誚於天下後世也。
<lb ed="X" n="0250b14"/>文進然之。遂閱佛書。過三月謂山人曰。荷子之誨。得
<lb ed="X" n="0250b15"/>見大聖人之心法。與吾聖人曾不少異。夫佛謂眾生
<lb ed="X" n="0250b16"/>心者亦名如來藏。義有空不空。所謂空者。從本以來
<lb ed="X" n="0250b17"/>無私欲之染。無物累之患。廓然大公虗寥冲漠者也。
<lb ed="X" n="0250b18"/>所謂不空者。真體無妄。中實靈明。淨德滿足者也。然
<lb ed="X" n="0250b19"/>空與不空初無二物。唯吾一心。朱子所謂虗無寂滅
<lb ed="X" n="0250b20"/>者。但見其空而不識不空之德也。如來藏中有河沙
<lb ed="X" n="0250b21"/>性德。天地萬物亦吾心之光影耳。吾甞以為天地生
<lb ed="X" n="0250b22"/>我。今知我生天地矣。山人曰。夫子破格矣。他日見道
<lb ed="X" n="0250b23"/>不難也。其後之官宣大。聞五臺僧楚峯有道者也。請
<lb ed="X" n="0250b24"/>山人為介紹。而會於雲中公舘。以昔悟告之。楚峯曰。
<lb ed="X" n="0250c01"/>噫。公見影矣。若吾法王之心。猶未夢見在。文進悚然
<lb ed="X" n="0250c02"/>曰。法王之心若為可見耶。楚峯曰。公欲究法王之心。
<lb ed="X" n="0250c03"/>必極其空而後可以契不空之德。不然則為物欲塞
<lb ed="X" n="0250c04"/>矣。情愛蔽矣。念緒紛紜生滅流注昏瞢汩沒未有了
<lb ed="X" n="0250c05"/>時。尚何能見法王之心哉。文進乃退而修空三昧。六
<lb ed="X" n="0250c06"/>月目不受色。耳不受聲。鼻不受香。舌不受味。六情悄
<lb ed="X" n="0250c07"/>然運動如偶。一日聞秋風落木聲。忽爾念盡。廓然大
<lb ed="X" n="0250c08"/>定。楚峯一日見而問曰。公於此道信乎。文進曰祇是
<lb ed="X" n="0250c09"/>箇李文進。更信阿誰。楚峯曰公今信矣(清凉通傳)。
<lb ed="X" n="0250c10"/>　　　王道安　名爾康。號性海居士。廬陵人。父育仁。終涪州。
<lb ed="X" n="0250c11"/>知州之官時。擕家宿旅亭。夢大比邱入門而生道安。
<lb ed="X" n="0250c12"/>道安生而淵默。兒時常樂趺坐。年十三見案上圓覺
<lb ed="X" n="0250c13"/>經竊觀之。父遇問曰解否。應曰解。時道安實未曉文
<lb ed="X" n="0250c14"/>義。父遽指經語曰試解之。道安惶迫無以應。良久胸
<lb ed="X" n="0250c15"/>中砉然開裂。夙慧頓發。即為父宣說其義。父駭之。退
<lb ed="X" n="0250c16"/>而博覧佛書。皆如夙所習。萬歷二十三年舉進士。授
<lb ed="X" n="0250c17"/>行人。先後奉詔冊封。諸王問遺無所受。遇名山輙留
<lb ed="X" n="0250c18"/>止。甞習靜焦山。半歲乃出。初受戒於雲棲宏公。修念
<lb ed="X" n="0250c19"/>佛三昧。復參求宗要。用力精猛。一日輿行幹折。忽有
<lb ed="X" n="0250c20"/>省。及使唐時又得旨於松杏老人。語人云。吾至是始
<lb ed="X" n="0250c21"/>名舍兩臂矣。居常行履純密。夕每端坐至曉。自謂不
<lb ed="X" n="0250c22"/>過彈指頃。陶周望善道安。問曰。入道以何為功。曰道
<lb ed="X" n="0250c23"/>無功也。周望曰無功何以進道。曰無功之功至矣。既
<lb ed="X" n="0250c24"/>而復以書告曰。直心易。深心難。有功之功易。無功之
<lb ed="X" n="0251a01"/>功難。周望甚服之。二十九年謝病歸。居招提中。為眾
<lb ed="X" n="0251a02"/>講起信論。著起信疏記。無何痬生左足。日講楞嚴不
<lb ed="X" n="0251a03"/>輟。已而右足又生痬。漸劇。預知不起。捨田宅與僧。擇
<lb ed="X" n="0251a04"/>日為券。其友請以十月朔後十日。道安曰吾不待也。
<lb ed="X" n="0251a05"/>易以朔。謂其友曰。後九日吾行矣。及期。見群僧繞案。
<lb ed="X" n="0251a06"/>有頃曰。天人至矣。遂瞑。斂之夕。地震動。屋瓦盡鳴。卒
<lb ed="X" n="0251a07"/>年三十八。道安在時甞止小樓誦華嚴經。妻劉氏夢
<lb ed="X" n="0251a08"/>大日輪懸樓上。光彩煜然。不可正視。寤而言之。道安
<lb ed="X" n="0251a09"/>為語佛法。欣然信受。屏葷血。清淨自居。先道安三歲
<lb ed="X" n="0251a10"/>沒。沒時了然若無事者(陶石簣集)。
<lb ed="X" n="0251a11"/>　　　薛元初　名大春。鳳陽亳州人。郎中蕙之孫也。兒時好
<lb ed="X" n="0251a12"/>寬衣大履。却紈綺不御。間遇疾。輙喃喃誦佛名。十歲
<lb ed="X" n="0251a13"/>即善言名理。多與佛經合。父官鴻臚序班。隨之京師。
<lb ed="X" n="0251a14"/>經古賢遺墟。歎曰。偉哉丈夫。僅以一抔土供樵豎遊
<lb ed="X" n="0251a15"/>乎。既而習舉子業。始見老莊書及維摩．圓覺諸經。輙
<lb ed="X" n="0251a16"/>以孔孟語解之曰。世之詘二氏者。未知二氏也。且又
<lb ed="X" n="0251a17"/>不知孔孟學貴發明自性。何論異同哉。每讀書必過
<lb ed="X" n="0251a18"/>夜半。一夕豁然有省。自是慧辨無礙。語次舉當體全
<lb ed="X" n="0251a19"/>空。或難曰。天地間無物不在性中。何云空耶。曰正因
<lb ed="X" n="0251a20"/>空故無物不具耳。或言。欲知未發當會已發。曰性一
<lb ed="X" n="0251a21"/>耳。誰為未發。誰為已發。會得時如風檣陣馬。不疾而
<lb ed="X" n="0251a22"/>速。必待已發又成擔閣矣。或問。草木禽魚皆可見性
<lb ed="X" n="0251a23"/>否。曰纔涉擬議。是識非性。偶聞花香說偈曰。非動非
<lb ed="X" n="0251a24"/>定。非淡非濃。聞之滿室。攬之還空。己夢觀音大士導
<lb ed="X" n="0251b01"/>之河濵。滌以水曰。爾何蒙垢若此。浴已。摩其頂曰。急
<lb ed="X" n="0251b02"/>尋汝歸路去。尋得疾急。家人相顧泣。元初語其父曰。
<lb ed="X" n="0251b03"/>四大假合。我非真我。我未生時。誰父誰子。即今之死。
<lb ed="X" n="0251b04"/>何異未生。如是諦觀。慎勿悲悼。正襟趺坐而逝。年十
<lb ed="X" n="0251b05"/>五。事在萬歷二十八年(憺園集)。
<lb ed="X" n="0251b06"/>知歸子曰。劉萬李王薛諸子。俱可謂用志不紛者。其
<lb ed="X" n="0251b07"/>能發明本有也。宜哉。世之學者。狥名象。牽訓詁。知解
<lb ed="X" n="0251b08"/>益多。天真日鑿矣。此陽明王先生所為發憤而太息
<lb ed="X" n="0251b09"/>也。
<lb ed="X" n="0251b10"/>
<lb ed="X" n="0251b11"/>
<lb ed="X" n="0251b12"/>
<lb ed="X" n="0251b13"/>居士傳三十九
<lb ed="X" n="0251b14"/>
<lb ed="X" n="0251b15"/>　　趙大洲傳
<lb ed="X" n="0251b16"/>趙大洲。名貞吉。字孟靜。四川內江人也。母余氏。夢二
<lb ed="X" n="0251b17"/>小沙彌。一衣緇。一衣白。牽衣求托處。緇者先執母袂
<lb ed="X" n="0251b18"/>不脫。而大洲生。既而白者復來。而小洲生。小洲名蒙
<lb ed="X" n="0251b19"/>吉。字仲通。兩人即三四歲時相愛也。每相引入坡谷
<lb ed="X" n="0251b20"/>僻處趺坐。抵掌語。聞人聲斂容默然。或密聽之。不辨
<lb ed="X" n="0251b21"/>也。詰之。不告也。少長並博通群書。大洲年二十學禪。
<lb ed="X" n="0251b22"/>時與小洲閉戶習靜。既居母喪。悟哀而不傷之體。兩
<lb ed="X" n="0251b23"/>人先後中鄉舉。及大洲成進士。小洲遂不復應試。明
<lb ed="X" n="0251b24"/>世宗朝大洲官翰林。與四方豪傑講習。廓摧俗學。發
<lb ed="X" n="0251c01"/>明本心。以天下為己任。著求放心齋銘云。乾為吾健。
<lb ed="X" n="0251c02"/>坤為吾順。風行水流。日麗澤潤。動處為雷。止處為山。
<lb ed="X" n="0251c03"/>無聲無臭。充滿兩間。此名為心。別名為仁。無內無外。
<lb ed="X" n="0251c04"/>無損無增。自孝自弟。自聰自明。喜怒哀樂。未有一物。
<lb ed="X" n="0251c05"/>感而遂通天下之故。有情無情。合為一體。未著軀殻。
<lb ed="X" n="0251c06"/>只有此耳。聖人以此洗而退藏。惟有圓圈可以形容。
<lb ed="X" n="0251c07"/>藏中何有。圈中何名。至精至一。為天地心。原此真心
<lb ed="X" n="0251c08"/>不分愚智。魚躍鳶飛各適其職。蒙蒙我生。營營自戕。
<lb ed="X" n="0251c09"/>自斵自喪。自迷自狂。自築其墻。自錮其防。自放於憂
<lb ed="X" n="0251c10"/>悲愴逸鄙吝貪妬之場而不悟其非真常也。嗚呼。此
<lb ed="X" n="0251c11"/>獨何心往而不復。夜半一聲天心呈露。夢後周公。廟
<lb ed="X" n="0251c12"/>中西伯。元酒大羮。泊然無迹。辟彼淵泉。今見涓涓。辟
<lb ed="X" n="0251c13"/>彼大莖。今見萌根。無象之象。無形之形。根滋莖大。水
<lb ed="X" n="0251c14"/>到渠成。一時翕聚萬古常靈。嗚呼。易悟者心。難淨者
<lb ed="X" n="0251c15"/>習。呼為習呼。吸為習吸。習心作主。須臾不離。辟彼家
<lb ed="X" n="0251c16"/>室。見奪於賊。退處奴隸。僕僕受役。反正之苦。禹平水
<lb ed="X" n="0251c17"/>土。涵養之力。稷藝稼穡。於是一念不起。境不觸也。一
<lb ed="X" n="0251c18"/>見不倚。微不忽也。不離繩縛。自解脫也。不絕思慮。自
<lb ed="X" n="0251c19"/>澄寂也。以我視天地萬物。未有我也。以天地萬物視
<lb ed="X" n="0251c20"/>我。未有天地萬物也。翼乎如鴻毛之遇順風。浩乎如
<lb ed="X" n="0251c21"/>巨魚之縱大壑也。然而不能無過也。夫不能無過者。
<lb ed="X" n="0251c22"/>習難淨。自能改過者。性自定也。然後求為真求。放而
<lb ed="X" n="0251c23"/>不放。真悟真修。前後徹朗。愚非為下。智非為上。回也
<lb ed="X" n="0251c24"/>從事。參乎免夫。先立其大。白首著書太山。巖巖示我
<lb ed="X" n="0252a01"/>廣居。學問無他。了此而已。實際其地庶為知耻。銘於
<lb ed="X" n="0252a02"/>東西。敢告同志。累遷中允掌司業事。嘉靖二十九年
<lb ed="X" n="0252a03"/>俺答犯都城。嫚書要貢。詔百官廷議。日中莫發一語。
<lb ed="X" n="0252a04"/>大洲奮然出班曰。城下之盟。春秋耻之。為今之計。請
<lb ed="X" n="0252a05"/>上速御正殿。下詔引咎。錄周尚文之功。釋沈東於獄。
<lb ed="X" n="0252a06"/>輕損軍之令。重賞功之格。飭文武百司城守。遣官宣
<lb ed="X" n="0252a07"/>諭諸將。監督力戰。退敵易耳。先是周尚文為大同總
<lb ed="X" n="0252a08"/>兵。力戰敗俺。答既卒。大學士嚴嵩格卹典不予。給事
<lb ed="X" n="0252a09"/>中沈束以為言。復下之獄。故大洲及之。時世宗遣中
<lb ed="X" n="0252a10"/>使瞰廷臣還報。心壯其言。令手疏便宜。立擢為左諭
<lb ed="X" n="0252a11"/>德兼監察御史。令齎金五萬犒軍。嚴嵩心嫉之。當撰
<lb ed="X" n="0252a12"/>敕。不令督戰。不與一卒護行。時宼騎充斥。大洲單騎
<lb ed="X" n="0252a13"/>馳入諸將營。散金犒士。會宼引出。將出白羊口。大洲
<lb ed="X" n="0252a14"/>為仇鸞設畫。謂賊輕重甚多。而白羊路險。若以奇兵
<lb ed="X" n="0252a15"/>趨出賊前。令賊回尋古北口故道。我以全軍擊之。可
<lb ed="X" n="0252a16"/>大克也。鸞不能用。尾之。反為賊敗。既復命嚴嵩。復讒
<lb ed="X" n="0252a17"/>之。世宗怒其為尚文束游說。下之獄。杖於廷。謫茘波
<lb ed="X" n="0252a18"/>典史。稍遷至南京吏部主事。四十年召為戶部侍郎。
<lb ed="X" n="0252a19"/>又以忤嵩罷。穆宗即位。起禮部右侍郎。充日講官。每
<lb ed="X" n="0252a20"/>進講。開陳心學究極存亡得失之幾。穆宗甚重之。遷
<lb ed="X" n="0252a21"/>南京禮部尚書。既行。復召還。留直講兼翰林學士。教
<lb ed="X" n="0252a22"/>習庶吉士課讀楞嚴經。謂曰。諸君齒亦長矣。不以此
<lb ed="X" n="0252a23"/>時讀此經。更何待耶。三年秋命兼文淵閣大學士。參
<lb ed="X" n="0252a24"/>預機務。與高拱共事。議論多不合拱。以私怨考察科
<lb ed="X" n="0252b01"/>道。大洲疏言之。拱益不悅。諷言官劾大洲。大洲疏辨。
<lb ed="X" n="0252b02"/>遂致仕去居位。止一載。晚著書。號二通。曰經世通。曰
<lb ed="X" n="0252b03"/>出世通。通各二門。門各為部。既成。為文告古佛聖賢
<lb ed="X" n="0252b04"/>之神曰。貞吉夙生遇緣。幸染真熏。今出頭來。不忘覺
<lb ed="X" n="0252b05"/>照。身居臣子之地。每懷經世之憂。心慕道德之途。時
<lb ed="X" n="0252b06"/>發出世之願。如此展轉四十餘年。邇來垂白謝事。形
<lb ed="X" n="0252b07"/>志俱衰。顧影枯殘。忽生勇猛。乃取架上舊書以類臚
<lb ed="X" n="0252b08"/>列。隨文布點。各就部曲。曰統。曰傳。曰制。曰志。屬之史
<lb ed="X" n="0252b09"/>門。申治理也。曰典。曰行。曰藝。曰術。屬之業門。明學術
<lb ed="X" n="0252b10"/>也。夫學術必助於治理。治理必原於學術。二門通矣。
<lb ed="X" n="0252b11"/>世可經矣。題曰內篇。取東土金經摘采要文。以便修
<lb ed="X" n="0252b12"/>習。曰經。曰律。曰論。屬之說門。大智三昧所自出也。曰
<lb ed="X" n="0252b13"/>單傳直指。屬之宗門。大行三昧所自出也。夫行智二
<lb ed="X" n="0252b14"/>嚴。如震輪兩足。闕一不可。二門通矣。世可出矣。題曰
<lb ed="X" n="0252b15"/>外篇。約要而言。經世者不礙於出世之體。出世者不
<lb ed="X" n="0252b16"/>忘乎經世之用。然後千聖一心。萬世一道。聖人憂世
<lb ed="X" n="0252b17"/>之念可少慰矣。嗚呼。虗空有盡。此願無窮。劫石可消。
<lb ed="X" n="0252b18"/>斯言常在。唯神其鑒之。萬歷十年卒。年七十三。贈少
<lb ed="X" n="0252b19"/>保。諡文肅。小洲甞被薦出為國子監學。正一月即謝
<lb ed="X" n="0252b20"/>事。隨大洲歸。自陳其所證。大洲喜為作悟道詩。先大
<lb ed="X" n="0252b21"/>洲卒(大洲文集．明史)。
<lb ed="X" n="0252b22"/>知歸子曰。自唐以來。學士大夫儒佛之辨齗齗如也。
<lb ed="X" n="0252b23"/>大洲先生作而兩家之難通。非深入夫不二之門者。
<lb ed="X" n="0252b24"/>惡足以與於斯哉。先生與友人書言。近得李長者華
<lb ed="X" n="0252c01"/>嚴合論。服之。擬以衰殘身命供奉法界。總持二通之
<lb ed="X" n="0252c02"/>作。盖將游戲乎毗盧性海中也。嗚呼。先生丈夫之雄
<lb ed="X" n="0252c03"/>哉。
<lb ed="X" n="0252c04"/>　汪大紳云。大洲先生與龍湖紫栢皆以英雄而入
<lb ed="X" n="0252c05"/>　道者。入道愈深。我相愈重了。王摩詰．蘇東坡．黃山
<lb ed="X" n="0252c06"/>　谷俱以名士而入道者。入道愈深。我相愈有趣了。
<lb ed="X" n="0252c07"/>　然則與不學道者何以分別。曰大洲三人學道。三
<lb ed="X" n="0252c08"/>　人我相是雄的。不學道者。我相是雌的。王摩詰三
<lb ed="X" n="0252c09"/>　人學道。王的我相香。蘇的我相活。黃的我相瘦。不
<lb ed="X" n="0252c10"/>　學道。我相便是臭的死的肥的。善學道者不要強
<lb ed="X" n="0252c11"/>　做著無我。只要在我相上著工夫。我相雌的可厭。
<lb ed="X" n="0252c12"/>　要修得他雄起來。臭的可厭。要修得他香起來。死
<lb ed="X" n="0252c13"/>　的可厭。要修得他活起來。肥的可厭。要修得他瘦
<lb ed="X" n="0252c14"/>　起來。此是漸門。倘遇性急的朋友。要請教我如何
<lb ed="X" n="0252c15"/>　是頓門。我便對他道。為學只要了我相耳。我相不
<lb ed="X" n="0252c16"/>　除。禍事不小。然又急切除不得。做工夫到得這裏。
<lb ed="X" n="0252c17"/>　十分著急。不妨回轉頭。將這我相做親人看待。極
<lb ed="X" n="0252c18"/>　力的覔這我相。覔來覔去。要覔他來見一面。覔到
<lb ed="X" n="0252c19"/>　一面也不得見。這便是頓門。
<lb ed="X" n="0253a01"/>居士傳四十
<lb ed="X" n="0253a02"/>
<lb ed="X" n="0253a03"/>　　嚴敏卿陸與繩傳
<lb ed="X" n="0253a04"/>　　　嚴敏卿　名訥。蘇州常熟人也。嘉靖二十年進士。官翰
<lb ed="X" n="0253a05"/>林院侍讀。三吳數被倭患。歲復大祲。民死徙幾半。有
<lb ed="X" n="0253a06"/>司徵斂益急。敏卿疏陳民困。請蠲貸。報可。累遷吏部
<lb ed="X" n="0253a07"/>尚書承。嚴嵩亂政後。吏道污襍。敏卿力為振飭。戒朝
<lb ed="X" n="0253a08"/>士無得私謁。慎擇曹郎。抑奔競。振淹滯。銓政一新。人
<lb ed="X" n="0253a09"/>稱之曰嚴青天。拜武英殿大學士。尋致仕歸。居常信
<lb ed="X" n="0253a10"/>奉佛法。歸心淨土。著樂邦文類序云。昔善逝愍群生
<lb ed="X" n="0253a11"/>之旋復於諸苦趣也。指樂邦令歸依。列聖幽讚。宿耆
<lb ed="X" n="0253a12"/>受生者不一。載諸竺墳。燦如星陳。及後之宗焉者漸
<lb ed="X" n="0253a13"/>遠。率以聲色求而不知求諸心。故大鑒示以惟心。俾
<lb ed="X" n="0253a14"/>知欲得淨土當淨其心。是善逝說觀佛而示是心是
<lb ed="X" n="0253a15"/>佛之旨也。是具三心十心而往生之方也。是法藏發
<lb ed="X" n="0253a16"/>勝願。其心寂靜。志無所著之因行也。及後之宗焉者
<lb ed="X" n="0253a17"/>漸遠。率弟視九品恬嬉具縛。夫恬嬉具縛則諸佛不
<lb ed="X" n="0253a18"/>必出世而度生。而群生之流浪無已也。不求諸心則
<lb ed="X" n="0253a19"/>愈求愈遠。三聖之觀皆外逐於相也。聖人因病以致
<lb ed="X" n="0253a20"/>藥。眾生因藥而滋疾。可不哀耶。是故稱樂邦。所以使
<lb ed="X" n="0253a21"/>理即者緣般若而修證。拯流浪於苦輪也。言唯心。所
<lb ed="X" n="0253a22"/>以使觀行者本法身而解脫。見三聖於真常也。善逝
<lb ed="X" n="0253a23"/>指人以寶藏。大鑒啟之以元鑰。大鑒示人以因華。善
<lb ed="X" n="0253a24"/>逝接人以果地也。披其華而遺其果。猶夫無華矣。有
<lb ed="X" n="0253b01"/>其藏而不能啟。猶夫無藏矣。事樂邦者能外夫唯心
<lb ed="X" n="0253b02"/>耶。古今吾心之古今也。延極三世而不可際也。剎界
<lb ed="X" n="0253b03"/>吾心之剎界也。廣被無邊而不可窮也。淨而四聖。染
<lb ed="X" n="0253b04"/>而六凡。吾心之四聖六凡也。不曰唯心。將安所而求
<lb ed="X" n="0253b05"/>樂邦也。誠知唯心。必不能無事於樂邦也。蠢爾含生
<lb ed="X" n="0253b06"/>遠自無始。於無生而妄生。於無我而執我。三縳十使
<lb ed="X" n="0253b07"/>習染久矣。非籍濟願船棲靈聖域。則菩薩尚迷於隔
<lb ed="X" n="0253b08"/>陰。聲聞有昧於出胎。乃下焉者而可自期不退哉。文
<lb ed="X" n="0253b09"/>殊七佛導師也。無生忍非不證也。而受記往生。善財
<lb ed="X" n="0253b10"/>一生圓曠劫之果者也。第一義非不聞也。而發願導
<lb ed="X" n="0253b11"/>歸。不事樂邦將何修而盡惟心之妙也。吾心中之阿
<lb ed="X" n="0253b12"/>彌陀佛。於因地所莊嚴吾心之勝土為樂邦。原我之
<lb ed="X" n="0253b13"/>初與阿彌陀佛無二無別。我則迷而流浪。為佛心中
<lb ed="X" n="0253b14"/>之眾生。佛則覺而修證。為眾生心中之佛耳。我心即
<lb ed="X" n="0253b15"/>佛心。我不可得而我也。佛心即我心。佛不可得而他
<lb ed="X" n="0253b16"/>也。不可得而他之佛。念念度生。無間於我。而眾生執
<lb ed="X" n="0253b17"/>不可得而我之幻我。背覺合塵。役役而顛冥於三界。
<lb ed="X" n="0253b18"/>悲夫。故盡修乎樂邦者所以盡修乎吾心也。盡修乎
<lb ed="X" n="0253b19"/>吾心所以遠離顛倒而證我所同於阿彌陀佛者也。
<lb ed="X" n="0253b20"/>諸佛別無所證。全證眾生本性耳。凡阿彌陀佛所具
<lb ed="X" n="0253b21"/>足。我亦具足。不離我心。故樂邦非相。即我心故非空。
<lb ed="X" n="0253b22"/>無相即相非相。故即相非相。則依正皆真。生佛同體
<lb ed="X" n="0253b23"/>矣。依正皆真。生佛同體。則樂邦之過去尊音王如來
<lb ed="X" n="0253b24"/>未甞入滅。未來功德山王如來久已成佛。現在阿彌
<lb ed="X" n="0253c01"/>陀如來在十萬億佛剎外而靡所隔也。八萬四千隨
<lb ed="X" n="0253c02"/>形好。隨念隨見。我心非往。彼佛不來。如鏡中燈。如水
<lb ed="X" n="0253c03"/>中月。鏡非攬燈。燈自現鏡。月非入水。水常含月。在在
<lb ed="X" n="0253c04"/>爾。法法爾。毫相常觀而非觀。寶臺無生而往生。若然
<lb ed="X" n="0253c05"/>者謂之惟心乎。謂之樂邦乎。吾不得而知也。鹿亭上
<lb ed="X" n="0253c06"/>人梓宋曉師所集樂邦文類。乞予言弁其卷。遂為稽
<lb ed="X" n="0253c07"/>首佛祖。抒臆見而[田/廾]之隆慶。萬歷間蓮池宏公以淨
<lb ed="X" n="0253c08"/>土法門倡於雲棲。敏卿實為外護。居鄉好施予。出語
<lb ed="X" n="0253c09"/>唯恐傷人。歲飢致書當事。請蠲租者三。民甚德之。稱
<lb ed="X" n="0253c10"/>之曰嚴老佛。年七十有四卒。贈少保。諡文靖。次子名
<lb ed="X" n="0253c11"/>澂。字道徹。號天池山樵。少有清節。敏卿既入閣。澂侍
<lb ed="X" n="0253c12"/>母歸。所過或饋之金。澂曰。父辭之朝而子受之塗可
<lb ed="X" n="0253c13"/>乎。固却之。師事管東溟。傳其學。既又與瞿元立參究
<lb ed="X" n="0253c14"/>宗乘。以蔭為中書舍人。官至邵武知府。晚而家居奉
<lb ed="X" n="0253c15"/>雲棲之教。子樸。淳謹樂善。年二十五得疾將卒。澂謂
<lb ed="X" n="0253c16"/>曰。毋雜思。但一心念佛。樸曰諾。澂又曰。從今以往。吾
<lb ed="X" n="0253c17"/>亦一心念佛。樸喜曰。審如是。兒無慮矣。正容合掌而
<lb ed="X" n="0253c18"/>逝。澂乃取樸所刻龍舒淨土文印之。廣遺親故。繫以
<lb ed="X" n="0253c19"/>書曰。澂一病幾殆。不意復生。雖則苟延。焉知來日回
<lb ed="X" n="0253c20"/>首營生。舊計有同嚼蠟。一具皮囊終須敗壞。六塵緣
<lb ed="X" n="0253c21"/>影何處堅牢。不如換却凡心。求生淨土。誦彌陀一句。
<lb ed="X" n="0253c22"/>消罪業無邊。聊奉勸文。用表誠意。卒年七十八。弟澤。
<lb ed="X" n="0253c23"/>字開宗。官中書舍人。慷慨能急人之難。臨終書偈曰。
<lb ed="X" n="0253c24"/>大千世界浩茫茫。俱是爭名奪利場。今日老夫撒手
<lb ed="X" n="0254a01"/>去。萬緣都淨見空王。投筆而逝。澤子拭。字子張。崇禎
<lb ed="X" n="0254a02"/>七年進士。知信陽州。有守禦功。入　本朝。大吏交章
<lb ed="X" n="0254a03"/>論薦不出。搆小楞伽室於錦峯山祖墓旁。息心禪誦。
<lb ed="X" n="0254a04"/>一日晨起禮佛畢。趺坐脫去。弟濟。字道行。太學生。工
<lb ed="X" n="0254a05"/>書。有手書楞嚴經行世(明史．常熟志．雲棲法彙．淨土文跋．樂邦文類序)。
<lb ed="X" n="0254a06"/>　　　陸與繩　名光祖。號五臺居士。平潮人也。嘉靖二十六
<lb ed="X" n="0254a07"/>年成進士。除濬縣知縣。遷南京禮部主事。歷官驗封
<lb ed="X" n="0254a08"/>郎中。轉考功及文選。萬歷中累遷吏部尚書。與繩公
<lb ed="X" n="0254a09"/>忠強直練達掌故。先後居吏部。力持清議。推轂豪俊。
<lb ed="X" n="0254a10"/>不遺疏賤。人望翕然歸之。亦因是為忌者所中。屢退
<lb ed="X" n="0254a11"/>閒家居。究心佛乘。發宏護之願。不以毀譽易心。甞為
<lb ed="X" n="0254a12"/>文募刻五燈會元。其辭曰。夫佛道東流。至晉宋齊梁
<lb ed="X" n="0254a13"/>之間。學佛者競以名理禪觀相高。莫究本心妙明之
<lb ed="X" n="0254a14"/>體。自達磨大士來至此方。始唱直指人心見性成佛。
<lb ed="X" n="0254a15"/>傳至六祖能公。斯宗大振。厥後五宗並立。門風峻甚。
<lb ed="X" n="0254a16"/>圓機密義不可以隨言而解用智而求。至於揚眉瞬
<lb ed="X" n="0254a17"/>目或喝或棒。所以闡呈真體。愈出愈奇。有省者若痛
<lb ed="X" n="0254a18"/>處喫拳。不會者如聾人聞鼓。而膚識之士乃或病其
<lb ed="X" n="0254a19"/>難通。訾其詭異。盖由鈍根之無入。則謂聖言之有隱。
<lb ed="X" n="0254a20"/>大抵然也。然開元之後。宗教大明。上至冕旒簪貂。下
<lb ed="X" n="0254a21"/>及販夫孺婦。往往能響答元言刃遊道妙。當斯時也。
<lb ed="X" n="0254a22"/>見性知心。超凡入聖。上下數百年內。先後千有餘人。
<lb ed="X" n="0254a23"/>自兩儀奠定以來。未有若斯之盛者。何儒門淡泊寥
<lb ed="X" n="0254a24"/>寥若此。釋教流通林林如彼。良以道喪多岐。智分穿
<lb ed="X" n="0254b01"/>鑿。仲尼沒而時乎不再。顏淵死而今也則亡。官失而
<lb ed="X" n="0254b02"/>求之四夷。學絕而傳之方外。一晦一明。有由然矣。至
<lb ed="X" n="0254b03"/>宋巨儒周元公程伯子乃旁尋墜緒。密闡心宗。或問
<lb ed="X" n="0254b04"/>儒佛異同。伯子曰。公本來處還有儒佛否。伊川晚閱
<lb ed="X" n="0254b05"/>內典。遇異人。始明此學。考亭亦曰。達摩盡翻窠臼。尤
<lb ed="X" n="0254b06"/>為高妙。乃知斥佛老為異端。非程朱之定論也。自茲
<lb ed="X" n="0254b07"/>而降。去聖時遙。儒昧通方。釋拘異學。由是西來妙旨
<lb ed="X" n="0254b08"/>東土希聲。所幸教外之單傳。具載傳燈之五錄。濟禪
<lb ed="X" n="0254b09"/>師以其書浩博。撮為會元。斯固莊生所譏。聖人已往
<lb ed="X" n="0254b10"/>而糟粕徒存焉者。然而求道之人。有能因言筌窮理
<lb ed="X" n="0254b11"/>窟。日由繹之。夕鑽剔之。忽焉而鋸窮木斷。水到渠成。
<lb ed="X" n="0254b12"/>所謂因指以見月。假筏而渡海。亦易易焉。則是此土
<lb ed="X" n="0254b13"/>此書之不可一日無矣。賤子幼慕神仙。每符瑞夢。既
<lb ed="X" n="0254b14"/>聞魯訓。知反求乎六經。載遇竺墳。時泛觀乎三藏。稍
<lb ed="X" n="0254b15"/>能通其一貫。會其殊塗。祇自討論。無誰告語。嗟乎。五
<lb ed="X" n="0254b16"/>千退席憫增慢之難移。四十無聞嗟寓形之易盡。願
<lb ed="X" n="0254b17"/>與同懷之士。共成得道之因。敢以此書請同戮力。昔
<lb ed="X" n="0254b18"/>在先覺有聞半偈而明心。或識二字而證果。矧二十
<lb ed="X" n="0254b19"/>卷之活句。誠百千劫之奇逢。入此法門皆當作佛。倘
<lb ed="X" n="0254b20"/>有通微俊彥。慧徹高賢。盡捨牀頭阿堵物。成就世間
<lb ed="X" n="0254b21"/>希有事。庶開來而繼往。亦自度而度人。不亦偉與。幸
<lb ed="X" n="0254b22"/>無膠泥。曲儒談曰。非吾孔氏之書也。居父喪。既葬乃
<lb ed="X" n="0254b23"/>渡江上鄮山禮佛舍利。既至僧出一塔中。懸金磬。可
<lb ed="X" n="0254b24"/>寸計。內視舍利圜轉不定。初如珠。已如彈丸。已如瓜。
<lb ed="X" n="0254c01"/>忽如車輪。五色變幻光彩射目。時同遊者或見如梧
<lb ed="X" n="0254c02"/>子色白。或見如菽色青。與繩心異之。因出金建石浮
<lb ed="X" n="0254c03"/>圖。藏塔其中。書其事。乞諸宰官居士。遂重興塔殿。密
<lb ed="X" n="0254c04"/>藏開公首募刻小本藏經。與繩與．馮開之．陳廷祼等
<lb ed="X" n="0254c05"/>倡導甚力。遠近響應。終以集事。開之。名夢禎。秀水人。
<lb ed="X" n="0254c06"/>萬歷中進士。官至國子祭酒。免歸。師事紫柏可公。發
<lb ed="X" n="0254c07"/>宏護之願。刺血寫經律論各一卷。廷祼別有傳。與繩
<lb ed="X" n="0254c08"/>晚歲亦從紫柏老人遊。研究益力。已而修念佛三昧。
<lb ed="X" n="0254c09"/>及臥疾。陽陽如平時。左手握心印。經旬不解。紫栢來
<lb ed="X" n="0254c10"/>視。歎其心力堅猛。為說偈曰。手印堅持。眾所見者。手
<lb ed="X" n="0254c11"/>印之初。不可心測。豈能目覩。是不能覩。即壞不壞。智
<lb ed="X" n="0254c12"/>者了然。眾人驚怪。卒贈太子太保。諡莊簡。子伯貞。名
<lb ed="X" n="0254c13"/>基忠。能紹其學。以蔭為兵部司務遷刑部郎中。會紫
<lb ed="X" n="0254c14"/>柏以妖書事被誣下獄。既說偈化去。伯貞贊其像曰。
<lb ed="X" n="0254c15"/>昔先莊簡。法門金湯。博求龍象。為法津梁。既遇吾師。
<lb ed="X" n="0254c16"/>曰真法王。歸依參請。篤老皇皇。忠得夤緣。巾瓶侍旁。
<lb ed="X" n="0254c17"/>昏衢智燈。苦海慈航。世間父執。出世導師。近之則畏。
<lb ed="X" n="0254c18"/>遠之又思。創見則詫。即之轉慈。揭示道要。能覺我迷。
<lb ed="X" n="0254c19"/>我於彈指。悟昔之非。舍海認漚。乃今始知。因師知佛。
<lb ed="X" n="0254c20"/>因佛知儒。靈明廓徹。乃有階梯。師曰咄咄。階梯非是。
<lb ed="X" n="0254c21"/>脚下承當。舉足便至。每惟深慈。感激涕泗。法乳難酬。
<lb ed="X" n="0254c22"/>有死無二。豈期緣慳。躬承師逝。嗟呼哲人。不可思議。
<lb ed="X" n="0254c23"/>戒慧之光。遇緣益熾。遊於福堂。作大法施。歷諸苦惱。
<lb ed="X" n="0254c24"/>意地寂然。既展王法。曰了夙緣。合掌跏趺。隻履翩翩。
<lb ed="X" n="0255a01"/>六月牢戶。露地風煙。屹峙如山。光溢於顴。西源夏瘞。
<lb ed="X" n="0255a02"/>淫潦成川。傾城漂舍。激蕩靡堅。意此土封。雨齧風穿。
<lb ed="X" n="0255a03"/>南遷啟龕。載覿師顏。相好莊嚴。儼若生前。聞古賢聖。
<lb ed="X" n="0255a04"/>去來如意。定慧力故。結成舍利。入火入水。色身不壞。
<lb ed="X" n="0255a05"/>不圖愚蒙。覩此奇異。允若師言。驗瞑目地。非肉身佛。
<lb ed="X" n="0255a06"/>豈能若是。伯貞後卒於官(明史．阿育山志．紫柏老人集．五燈會元序．平湖志．密
<lb ed="X" n="0255a07"/>藏禪師遺集附錄)。
<lb ed="X" n="0255a08"/>知歸子曰。敏卿之於雲棲。與繩之於紫柏。非徒外護
<lb ed="X" n="0255a09"/>而已。考其言論風旨。亦各有相喻於微者焉。嚴氏陸
<lb ed="X" n="0255a10"/>氏代有顯人。予采其通知佛法者著於篇。嗚呼。世祿
<lb ed="X" n="0255a11"/>之家。驕以取敗者多矣。非範之於道。其能久乎。
<lb ed="X" n="0255a12"/>　汪大紳云。佛與眾生。心性本無差別。過關人不妨
<lb ed="X" n="0255a13"/>　如此道。未過關人畢竟以換却凡心一句為斬關
<lb ed="X" n="0255a14"/>　奪隘要著。凡心者何。眾生色心也。眾生全靠著這
<lb ed="X" n="0255a15"/>　色心育養五蘊。安隱六根。受用六塵。陪奉自謂快
<lb ed="X" n="0255a16"/>　活度日。不知本來一段光明陷在色心之中。五蘊
<lb ed="X" n="0255a17"/>　埋却。六根交結。六塵封蔽。弄得你這段光明污染
<lb ed="X" n="0255a18"/>　千生。流浪萬劫。無絲毫出頭分。在你須起箇厭離
<lb ed="X" n="0255a19"/>　心。換却他方。是如何得換却。宗門中人拋一無義
<lb ed="X" n="0255a20"/>　味語在你肚子裏。與鐵酸饀相似。任你咬嚼。色心
<lb ed="X" n="0255a21"/>　一點也育養他不來。咬嚼到得五蘊可憐。六根零
<lb ed="X" n="0255a22"/>　落。六塵消煞。所謂敗家散宅時候也。家已散矣。宅
<lb ed="X" n="0255a23"/>　已敗矣。這段光明自然出現。盖天盖地去也。淨土
<lb ed="X" n="0255a24"/>　中人請一尊佛放在你肚子裏。這便是你的主人
<lb ed="X" n="0255b01"/>　公了也。念念無間。一心供養。供養久之。佛念漸長。
<lb ed="X" n="0255b02"/>　色心自漸漸消去。消到盡時。即此五蘊根塵變成
<lb ed="X" n="0255b03"/>　佛國。所謂形段身易為光明身者。只是還你那一
<lb ed="X" n="0255b04"/>　段光明耳。換却凡心一句。是修行大關隘。換得來
<lb ed="X" n="0255b05"/>　是聖。換不得來是凡。此處沒毫頭許假借。修行人
<lb ed="X" n="0255b06"/>　須自考。若過不得這關。慎勿徒效過關人說心說
<lb ed="X" n="0255b07"/>　性是一是二。賺却一生也。儒門中苦苦說道心人
<lb ed="X" n="0255b08"/>　心。義理之性。氣質之性。亦最是要緊去處。克得己
<lb ed="X" n="0255b09"/>　方得。由己變化得氣質之性。方能成性。此如水之
<lb ed="X" n="0255b10"/>　寒。火之熱。無可疑者。於此未能痛下工夫。現成說
<lb ed="X" n="0255b11"/>　箇是一者。只為做了色心眷屬。捨不得食色性也
<lb ed="X" n="0255b12"/>　一句耳○嚴氏之於雲棲。陸氏之於紫柏。遙遙相
<lb ed="X" n="0255b13"/>　對。章法天然入妙。
<lb ed="X" n="0255b14"/>
<lb ed="X" n="0255b15"/>
<lb ed="X" n="0255b16"/>
<lb ed="X" n="0255b17"/>居士傳四十一
<lb ed="X" n="0255b18"/>
<lb ed="X" n="0255b19"/>　　楊唐戈孫朱郭郝杜二吳張傳
<lb ed="X" n="0255b20"/>　　　楊邦華　名嘉褘。江西泰和人。萬歷中諸生也。少好學。
<lb ed="X" n="0255b21"/>於書無所不窺。已而潛心內典。年十三持不殺戒。蚤
<lb ed="X" n="0255b22"/>虱無所傷。至二十餘入南京國子監。俄疾作。夢遊地
<lb ed="X" n="0255b23"/>獄。見地藏菩薩於冥陽殿。覺而放諸生物。延僧誦經。
<lb ed="X" n="0255b24"/>唱佛號。已而謂人曰。吾將逝矣。青蓮花現吾前。非淨
<lb ed="X" n="0255c01"/>土境乎。遂晝夜唱佛號不絕。命侍者息燭曰。吾常在
<lb ed="X" n="0255c02"/>光明中。不須燭也。問何所見。曰蓮開四色。問見彌陀
<lb ed="X" n="0255c03"/>否。曰見彌陀現千丈身。問觀音。曰身與彌陀等。惟不
<lb ed="X" n="0255c04"/>見勢至耳。言訖忽躍起拈香曰。彌陀經功德不可說
<lb ed="X" n="0255c05"/>不可說不可說。吾已得上品生矣。寂然而逝(往生傳)。
<lb ed="X" n="0255c06"/>　　　唐體如　名廷任。浙江蘭溪諸生也。天性醇慤。躬孝友
<lb ed="X" n="0255c07"/>之行。已而覺世無常。傾心至道。參雲棲宏公。受念佛
<lb ed="X" n="0255c08"/>三昧。遂力行之。閱十三年如一日。年六十。當仲冬之
<lb ed="X" n="0255c09"/>旦。謂諸子曰。新春十有一日吾行矣。至期。盥漱整衣
<lb ed="X" n="0255c10"/>端坐手結印口稱佛號微笑而逝。事在萬歷三十一
<lb ed="X" n="0255c11"/>年(往生傳)。
<lb ed="X" n="0255c12"/>　　　戈以安　錢塘人。事雲棲宏公為師。法名廣泰。事親孝。
<lb ed="X" n="0255c13"/>好行陰德。晚歲奉佛甚虔。與僧元素結春秋二社為
<lb ed="X" n="0255c14"/>念佛會。誦華嚴經。已而曰。吾大限迫矣。當為西歸計。
<lb ed="X" n="0255c15"/>遂閉一室習禪誦。晨夕不輟。預尅歸期。前二日家人
<lb ed="X" n="0255c16"/>來視甚悲。以安曰。生必有滅。奚悲為。吾方凝神淨域。
<lb ed="X" n="0255c17"/>面覲彌陀。若等勿以情愛亂我正念。請元素至。共唱
<lb ed="X" n="0255c18"/>佛號。及期而化(往生傳)。
<lb ed="X" n="0255c19"/>　　　孫叔子　江南桐城人。父鏡吾居士。讀雲棲彌陀疏抄。
<lb ed="X" n="0255c20"/>喟然歎曰。至哉妙用。旋乾轉坤。所謂十世古今始終
<lb ed="X" n="0255c21"/>不離於當念。其惟念佛一門乎。鑄阿彌陀佛像。按四
<lb ed="X" n="0255c22"/>十八願以為莊嚴。像成送之雲棲。因乞法名為廣寓。
<lb ed="X" n="0255c23"/>稱弟子叔。子年十二從焉。遂受五戒。法名大圩。歸而
<lb ed="X" n="0255c24"/>斷葷血。棄科舉業。修念佛三昧。勤苦不惜身命。俄見
<lb ed="X" n="0256a01"/>兩比邱持蓮花立於前曰。孺子善哉。一心淨土。復見
<lb ed="X" n="0256a02"/>化人誦金剛經一晝夜。乃瞿然起坐曰。彌陀觀音皆
<lb ed="X" n="0256a03"/>來迎我。結金剛拳印。高唱阿彌陀佛數聲。泊然而寂。
<lb ed="X" n="0256a04"/>有淨土十二時歌傳於世。其室中歲產瑞芝。卒之歲
<lb ed="X" n="0256a05"/>有大如斗者。其色或如金。或如玉。或如赤白輪(往生傳．雲
<lb ed="X" n="0256a06"/>棲法彙)。
<lb ed="X" n="0256a07"/>　　　朱綱　順天貢士。官終府同知。專修淨業。日誦佛名三
<lb ed="X" n="0256a08"/>萬聲。積十五年。一日坐榻上。方提珠誦佛名。忽異香
<lb ed="X" n="0256a09"/>滿室。曰佛來也。遂逝(徃生傳)。
<lb ed="X" n="0256a10"/>　　　郭大林　湯陰人。亦專志淨業。年七十六。一日謂其子
<lb ed="X" n="0256a11"/>曰。明午吾去矣。無疾而逝(徃生傳)。
<lb ed="X" n="0256a12"/>　　　劉通志　順天人。精勤念佛。年五十二得疾。念益切。其
<lb ed="X" n="0256a13"/>法侶李白齋先卒。通志絕而復甦。謂家人曰。白齋與
<lb ed="X" n="0256a14"/>我當同生淨土。已維舟相待矣。為我易衣掛念珠於
<lb ed="X" n="0256a15"/>項。從之。遂逝(徃生傳)。
<lb ed="X" n="0256a16"/>　　　郝熈載　錢塘諸生。為人忠信不欺。晚歸雲棲之教法。
<lb ed="X" n="0256a17"/>名廣定。居家禪誦無間。已而得疾。一日忽舉首視窻
<lb ed="X" n="0256a18"/>外。謂其子曰。今者別一乾坤矣。夜半云。佛坐蓮花臺
<lb ed="X" n="0256a19"/>現吾前。吾往矣。遂逝。事在萬歷三十九年(往生傳)。
<lb ed="X" n="0256a20"/>　　　杜居士　遺其名。順天宛平人也。隱西山瑞光寺側古
<lb ed="X" n="0256a21"/>齋堂中三十年。專志念佛。對人惟合掌稱佛號。預知
<lb ed="X" n="0256a22"/>將終。禮懺九日。誦至懺中懇切語。輙流涕哽咽。遂絕
<lb ed="X" n="0256a23"/>食。日飲水少許。懺畢坐脫。浹旬始殮。顏色如生。有五
<lb ed="X" n="0256a24"/>色雲盤旋屋上。山中人傳異之(徃生傳)。
<lb ed="X" n="0256b01"/>　　　吳大恩　浙江仁和人。仁慈好施。恤孤窮。護生命。鄉里
<lb ed="X" n="0256b02"/>稱之。已而皈心佛法。晨夕誦經唱佛號。一日別眾跏
<lb ed="X" n="0256b03"/>趺而逝。神色煥然。室有香氣。事在萬歷四十年(徃生傳)。
<lb ed="X" n="0256b04"/>　　　吳用卿　名繼勛。江南新安人。性沉毅。嗜善若渴。晚修
<lb ed="X" n="0256b05"/>淨業。持往生呪唱佛號。日有定課。甞失足墮江中。有
<lb ed="X" n="0256b06"/>物籍之。流十里躍而登舟。眾以為神。已而患背疽。持
<lb ed="X" n="0256b07"/>誦自若。俄而正念示寂(往生傳)。
<lb ed="X" n="0256b08"/>　　　張愛　萬歷間中官也。晚持金剛經。閱數年病死。至一
<lb ed="X" n="0256b09"/>王者所。謂曰。汝合向人間受胎。答曰愛持金剛經。願
<lb ed="X" n="0256b10"/>生淨土。不願受胎。王者曰。汝持經功少。奈何。愛曰。曾
<lb ed="X" n="0256b11"/>聞十念成就。况其久乎。王者曰。且放還聽持經去。既
<lb ed="X" n="0256b12"/>甦。遂去之西山碧雲寺專誦金剛經。又十一年。一日
<lb ed="X" n="0256b13"/>集眾曰。我以持經力。今西去矣。沐浴更衣端坐而逝
<lb ed="X" n="0256b14"/>(金剛新異錄)。
<lb ed="X" n="0256b15"/>知歸子曰。右錄雲棲往生傳而稍附益之。大都聞雲
<lb ed="X" n="0256b16"/>棲之風而興者也。其他學士大夫名節炳著者別有
<lb ed="X" n="0256b17"/>傳。嗚呼。自東林以來。樂邦之化莫盛於斯矣。孟子曰。
<lb ed="X" n="0256b18"/>奮乎百世之上。百世之下聞者莫不興起也。況於親
<lb ed="X" n="0256b19"/>炙之者乎。予於宏公亦云。
<lb ed="X" n="0256b20"/>　汪大紳云。今者別一乾坤矣。如語者。實語者。不誑
<lb ed="X" n="0256b21"/>　語者。不到此地步。修行尚少證驗在。何以明為如
<lb ed="X" n="0256b22"/>　語者。實語者。不誑語者。以十法界觀之。便是十箇
<lb ed="X" n="0256b23"/>　乾坤。佛法界是佛乾坤。菩薩法界是菩薩乾坤。緣
<lb ed="X" n="0256b24"/>　覺法界是緣覺乾坤。聲聞法界是聲聞乾坤。此是
<lb ed="X" n="0256c01"/>　四聖法界也。即為四聖乾坤。天法界是天乾坤。修
<lb ed="X" n="0256c02"/>　羅法界是修羅乾坤。人法界是人乾坤。旁生法界
<lb ed="X" n="0256c03"/>　是旁生乾坤。餓鬼法界是餓鬼乾坤。地獄法界是
<lb ed="X" n="0256c04"/>　地獄乾坤。此是六凡法界也。即為六凡乾坤。修行
<lb ed="X" n="0256c05"/>　到得超凡入聖時候。聖境自然現前。豈非別有一
<lb ed="X" n="0256c06"/>　乾坤耶。何以明其證驗。以十法界之因觀之。一念
<lb ed="X" n="0256c07"/>　起處於十惡境上生心即是地獄界因。念念不斷
<lb ed="X" n="0256c08"/>　便造了地獄乾坤。於慳妬境上生心即是餓鬼界
<lb ed="X" n="0256c09"/>　因。念念不斷便造了餓鬼乾坤。於痴婬境上生心
<lb ed="X" n="0256c10"/>　即是畜生界因。念念不斷便造了畜生乾坤。於五
<lb ed="X" n="0256c11"/>　戒境上生心即是人界因。念念不斷便造了人乾
<lb ed="X" n="0256c12"/>　坤。於下品十善境上生心即是修羅界因。念念不
<lb ed="X" n="0256c13"/>　斷便造了修羅乾坤。於上品十善境上生心即是
<lb ed="X" n="0256c14"/>　天界因。念念不斷便造了天乾坤。於四諦境上生
<lb ed="X" n="0256c15"/>　心即是聲聞界因。念念不斷便造了聲聞乾坤。於
<lb ed="X" n="0256c16"/>　十二因緣境上生心即是緣覺界因。念念不斷便
<lb ed="X" n="0256c17"/>　造了緣覺乾坤。於六度境上生心即是菩薩界因。
<lb ed="X" n="0256c18"/>　念念不斷便造了菩薩乾坤。於無上菩提境上生
<lb ed="X" n="0256c19"/>　心即是佛界因。念念不斷便造了佛乾坤。由此觀
<lb ed="X" n="0256c20"/>　之。從樂邦生心念念不斷。有不往生者乎。有不往
<lb ed="X" n="0256c21"/>　生者必其所發之因未真也。必其念佛有間斷也。
<lb ed="X" n="0256c22"/>　故曰修行尚少證驗在。讚歎此語。一以堅人決定
<lb ed="X" n="0256c23"/>　心。一以發人精進心。
<lb ed="X" n="0257a01"/>
<lb ed="X" n="0257a02"/>
<lb ed="X" n="0257a03"/>
<lb ed="X" n="0257a04"/>居士傳四十二
<lb ed="X" n="0257a05"/>
<lb ed="X" n="0257a06"/>　　殷陳顧朱周蔡虞黃莊鮑傳
<lb ed="X" n="0257a07"/>　　　殷時訓　名邁。號秋溟居士。應天人也。早歲肆業南京
<lb ed="X" n="0257a08"/>國子監。與江西何善山遊。聞陽明王子之學。又受教
<lb ed="X" n="0257a09"/>於司業歐陽南野。遂屏居山寺。反求諸心。期於自得。
<lb ed="X" n="0257a10"/>嘉靖二十年登進士第。授戶部主事。歷官貴州提學
<lb ed="X" n="0257a11"/>副使。乞假歸。隆慶初以薦起淅江提學副使。遷南太
<lb ed="X" n="0257a12"/>僕卿。仍移疾家居。萬歷初。張居正當國。欲引以自助。
<lb ed="X" n="0257a13"/>屬操江都御史。王篆詣其家致意。時訓不應。已而謂
<lb ed="X" n="0257a14"/>其子慶曰。張公太橫且有禍。篆非端人。不可與作緣
<lb ed="X" n="0257a15"/>也。久之起南太常卿。旋以禮部侍郎管南京祭酒事。
<lb ed="X" n="0257a16"/>累疏乞休。得請。時訓性淡泊。雖處清要。不耐交際。苛
<lb ed="X" n="0257a17"/>禮自通。藉後在官十三。在告十七。閒居耽釋氏書。從
<lb ed="X" n="0257a18"/>楞嚴經金剛乾慧發悟。著贅言一卷。論楞嚴要義。又
<lb ed="X" n="0257a19"/>謂楞嚴諸解直吐心得。以經解經。溫陵為最。著溫陵
<lb ed="X" n="0257a20"/>要解輯補十卷。官太僕日。居滁陽。棲雲樓。作偈曰。春
<lb ed="X" n="0257a21"/>陰蔽幽齋。朝來始和霽。春風悠然來。花雨滿庭際。又
<lb ed="X" n="0257a22"/>云。百慮靜中起。旋向靜中消。早知生即滅。始信起徒
<lb ed="X" n="0257a23"/>勞。又云。丈夫自堂堂。脚底有元路。撒手便歸家。何曾
<lb ed="X" n="0257a24"/>移寸步。又云。六塵雖幻相。能令真性裂。何名出世心。
<lb ed="X" n="0257b01"/>但不隨分別。又云。應跡寄人寰。凝神栖絕境。識得銕
<lb ed="X" n="0257b02"/>牛機。爐燄如氷冷。又云。對雨千峯靜。看山百慮輕。昨
<lb ed="X" n="0257b03"/>宵明日夜。露地白牛生。晚棲天界寺。息心禪定。持戒
<lb ed="X" n="0257b04"/>精嚴。雖老衲子不過也。年六十有二。自知逝期。焚香
<lb ed="X" n="0257b05"/>坐脫。若假寐然(明詩偶鈔．楞嚴蒙鈔．江寧志)。
<lb ed="X" n="0257b06"/>　　　陳廷裸　名瓚。江南常熟人。嘉靖三十五年進士。官刑
<lb ed="X" n="0257b07"/>科給事中。劾罷嚴嵩餘黨。又請錄建言。廢斥者忤旨。
<lb ed="X" n="0257b08"/>杖六十除名。家居一意修西方淨業。有客過之呵曰。
<lb ed="X" n="0257b09"/>爾不聞大鑒之論唯心者乎。何厭垢而欣淨為。答曰。
<lb ed="X" n="0257b10"/>惟心淨土。發之大鑒。而非自大鑒始也。是心作佛。是
<lb ed="X" n="0257b11"/>心是佛。佛固先言之矣。盖懼人以不淨之心求淨土
<lb ed="X" n="0257b12"/>也。非曰土無垢淨也。且樂邦之可樂也。不獨華池珠
<lb ed="X" n="0257b13"/>閣鳥音風樹云爾也。吾幸而與羣聖人遊。被無量光。
<lb ed="X" n="0257b14"/>經無數劫。證無生忍。成無上道。濟無邊眾。誠樂矣。客
<lb ed="X" n="0257b15"/>以客之禪樂垢土。而我以我之禪樂淨土。禪無客無
<lb ed="X" n="0257b16"/>我。樂無垢無淨也。客無庸呵我矣。隆慶初復起吏科。
<lb ed="X" n="0257b17"/>屢以直言。與時相忤。萬歷中累官刑部侍郎。十六年
<lb ed="X" n="0257b18"/>七月臥疾。誦佛名益虔。故事京師大臣三品以上暑
<lb ed="X" n="0257b19"/>月賜氷。既置氷於榻前。眾見氷中湧出七級浮屠。欄
<lb ed="X" n="0257b20"/>楯鈎綴窗格玲瓏。移時氷漸消。塔影漸瘦。頃之氣絕
<lb ed="X" n="0257b21"/>而影沒矣。贈右都御史。諡莊靖(明史．樂邦文類序．談薈)。
<lb ed="X" n="0257b22"/>　　　顧清甫　名源。號寶幢居士。應天人。明嘉靖間諸生也。
<lb ed="X" n="0257b23"/>少豪雋。工詩。善書畵。年將四十。盡棄所習。斷酒肉。搆
<lb ed="X" n="0257b24"/>小樓。獨坐其上。精修禪觀。唯一小童侍左右。奉香華
<lb ed="X" n="0257c01"/>淨水。家人女子絕不見其面。每夜五更起。擊大木魚
<lb ed="X" n="0257c02"/>高聲唱阿彌陀佛。其舍旁有屠兒。每聞木魚聲即起
<lb ed="X" n="0257c03"/>屠豕。一日遲起。恚而責其妻。妻曰。爾不聞彼道人。日
<lb ed="X" n="0257c04"/>打木魚念佛耶。自不知罪。乃責我何也。屠兒愕。即折
<lb ed="X" n="0257c05"/>刀不復屠。一時屠兒從而徙業者甚眾。與棲霞雲谷
<lb ed="X" n="0257c06"/>禪師善。結西方社。憨山清公一日至棲霞寺。望見一
<lb ed="X" n="0257c07"/>道者。閒閒如孤鶴。即之。其目不瞬。脫若遺世。已而入
<lb ed="X" n="0257c08"/>殿門禮舍利塔。瞻拜良久。塔頂忽現五色光赭如寶
<lb ed="X" n="0257c09"/>錯。清公異之。以語雲谷。雲谷曰此寶幢也。方作西方
<lb ed="X" n="0257c10"/>觀耳。頃之示微疾。請名僧數人相對唱佛號。已而內
<lb ed="X" n="0257c11"/>人走報曰。滿宅聞蓮華香。眾驚喜。清甫恬然如平時。
<lb ed="X" n="0257c12"/>徐語僧曰。我坐蓮華中半月餘。見彌陀法身徧虗空
<lb ed="X" n="0257c13"/>世界。世界皆金色。佛視我微笑而挈我。又以袈裟覆
<lb ed="X" n="0257c14"/>我。我決定往西方矣。諸子涕泣請曰。父即往。奈兒輩
<lb ed="X" n="0257c15"/>何。清甫笑曰。汝將謂我生耶死耶。而獨不觀於日乎。
<lb ed="X" n="0257c16"/>日出於東而沒於西。是果沒乎。遂尅期沐浴更衣端
<lb ed="X" n="0257c17"/>坐而逝。蓮香三日始歇(憨山夢遊集)。
<lb ed="X" n="0257c18"/>　　　朱元正者　海鹽諸生也。平生有志聖學。律身甚嚴。年
<lb ed="X" n="0257c19"/>六十餘深入禪悅。居宅後敝屋中閉關。不問家事。每
<lb ed="X" n="0257c20"/>日晨誦法華經一卷。日過中則靜坐。其門人陳則梁
<lb ed="X" n="0257c21"/>訪之曰。先生年高。盍少開酒禁。元正曰。子謂我須調
<lb ed="X" n="0257c22"/>養血氣耶。不知我於生死已畫得斷。則梁竦然。其年
<lb ed="X" n="0257c23"/>七月語其子曰。吾在此無事可行矣。問何處去。曰西
<lb ed="X" n="0257c24"/>方去。子及孫固留。許之。至十二月朔示微疾不食。家
<lb ed="X" n="0258a01"/>人蒼黃治殮具。元正曰。勿忙。此後八日半夜事也。及
<lb ed="X" n="0258a02"/>期端坐欲逝。復曰。吾生平秋毫不負人。今冬舍後匠
<lb ed="X" n="0258a03"/>人為我平後門一片地。欲待明年元日便老人出關
<lb ed="X" n="0258a04"/>行步。其好意未報。因取紙作詩謝之。寂然而逝。時方
<lb ed="X" n="0258a05"/>鷄鳴。預戒家人臨行勿令婦女來。過二三時乃來。來
<lb ed="X" n="0258a06"/>亦勿哭。比天明眷屬至皆哭。元正復張目搖頭。令婦
<lb ed="X" n="0258a07"/>女去。去盡乃瞑(法華持驗紀事)。
<lb ed="X" n="0258a08"/>　　　周楚峰　名廷璋。雲南人也。生於正德嘉靖間。為人淳
<lb ed="X" n="0258a09"/>朴。治家不計有無。有輙散之貧者。人與之語輙笑。或
<lb ed="X" n="0258a10"/>謔之詈辱之亦笑而已。素向佛法。晨起必誦金剛．彌
<lb ed="X" n="0258a11"/>陀．觀音諸經各一卷。充然自得曰。吾不離日用。不涉
<lb ed="X" n="0258a12"/>貪愛。如是而已。年八十七以清明日上家決辭祖考。
<lb ed="X" n="0258a13"/>還謂其婦曰。吾將行矣。彌陀迎我。觀音勢至俱來也。
<lb ed="X" n="0258a14"/>已而曰。觀音謂我絕葷五日可西行。遂日食一粥一
<lb ed="X" n="0258a15"/>蔬。至期沐而冠。令子弟誦七如來名而已。誦經既畢。
<lb ed="X" n="0258a16"/>端坐而逝。翼日有香發於體。貌如生(金剛靈應錄)。
<lb ed="X" n="0258a17"/>　　　蔡槐庭　名承植。湖廣攸縣人。性孤迥。淡於聲利。年二
<lb ed="X" n="0258a18"/>十餘長齋奉佛。甞誦三千佛名。日記一名。至三年乃
<lb ed="X" n="0258a19"/>卒業。遂終身不忘。登萬歷十一年進士第。歷官嘉興
<lb ed="X" n="0258a20"/>太守。在官日誦金剛經。室無長物。爐香經案而已。重
<lb ed="X" n="0258a21"/>興古楞嚴寺。禁民間殺牲祀神。其文云。孔子曰敬鬼
<lb ed="X" n="0258a22"/>神而遠之。未甞以鬼神為無有也。第鬼神享用與人
<lb ed="X" n="0258a23"/>間不同。人好酒肉便以酒肉祀鬼神。譬之蛆蟲噉糞
<lb ed="X" n="0258a24"/>便以糞貢人。豈不得罪於人。盖神明清淨。聞人間酒
<lb ed="X" n="0258b01"/>肉污穢厭惡不暇。豈肯鑒甞。故郊祀者止用淡酒。承
<lb ed="X" n="0258b02"/>祭者戒酒戒葷。意可知已。至於餓鬼不能飲水。何能
<lb ed="X" n="0258b03"/>食肉。欲祀鬼者須用變食真言。又非可漫為也。為此
<lb ed="X" n="0258b04"/>特示爾等。凡祀神者宜焚香設齋。并誦金剛經一卷。
<lb ed="X" n="0258b05"/>神自鑒納。陰司極重此經。我今告稟城隍。將爾等前
<lb ed="X" n="0258b06"/>罪赦除。後次不可再犯。若仍前殺牲污神。不惟無益
<lb ed="X" n="0258b07"/>且遭罪譴。此係實說。決非妄言。甞問法於雲棲宏公。
<lb ed="X" n="0258b08"/>遂專修念佛三昧。已而官太常寺卿。乞休歸。知交中
<lb ed="X" n="0258b09"/>有欲薦為巡撫者。以書問之。槐庭笑曰。若視一巡撫
<lb ed="X" n="0258b10"/>太尊貴生。我法直超三界。金輪王尚不屑意。况區區
<lb ed="X" n="0258b11"/>耶。或勸槐庭當教兒。答曰。生死事大。吾自救不暇。遑
<lb ed="X" n="0258b12"/>恤我後。諸子或美其宮室。不能禁。以扇掩面過之。晚
<lb ed="X" n="0258b13"/>歲結草菴為念佛會。導諸賣菜傭同回向淨土。作二
<lb ed="X" n="0258b14"/>偈以謝客。其一云。安養思歸客。湘江一腐儒。不愁明
<lb ed="X" n="0258b15"/>日事。但覓往生符。斗室隨緣住。稀羮信口餬。胸中絕
<lb ed="X" n="0258b16"/>憎愛。一任馬牛呼。其二云。休把閒言語。頻頻告老大。
<lb ed="X" n="0258b17"/>年來性暴惡。開口便糊塗。業重期心懺。人親以病踈。
<lb ed="X" n="0258b18"/>張三與李四。好醜不關吾。將逝之歲。自號為不久道
<lb ed="X" n="0258b19"/>人。及疾。舁詣佛寺。請僧祝髮。歸至所臥室。見銀臺接
<lb ed="X" n="0258b20"/>引。連稱觀世音菩薩。遂逝。有淨土詩及因果書行世
<lb ed="X" n="0258b21"/>(明文偶鈔．金剛新異錄．慈心寶鑑)。
<lb ed="X" n="0258b22"/>　　　虞長孺　名淳熙。錢塘人。生而長臥不暝。三歲唱佛號
<lb ed="X" n="0258b23"/>不絕口。蓮華寶樹現於室中。以告祖母。祖母曰。此西
<lb ed="X" n="0258b24"/>方瑞相也。因教之習定。遂時時垂目端坐。弟僧孺。名
<lb ed="X" n="0258c01"/>淳貞。少而相得。居母喪。共習天台止觀。長而為里中
<lb ed="X" n="0258c02"/>師教。羣兒習鼻觀。以是忤主人。弗恤也。已中鄉舉。尋
<lb ed="X" n="0258c03"/>授徒毗山。與同社友誦梁皇懺。至次日雲光入楹。甘
<lb ed="X" n="0258c04"/>露霑壁。天雨金粟玄黍沈水香。方冬萬花盡吐。長孺
<lb ed="X" n="0258c05"/>感其靈異。習定益堅。遂能前知。雲棲宏公聞而呵之
<lb ed="X" n="0258c06"/>曰。虞生墮魔網矣。萬歷十一年成進士。居京師。道人
<lb ed="X" n="0258c07"/>未來事。口占晴雨輙應。聞父喪。一慟欲死。語僧孺曰。
<lb ed="X" n="0258c08"/>吾與若不能終事父。將不得為人子。非入山修道何
<lb ed="X" n="0258c09"/>以報恩。歸而廬墓三年。受戒於宏公。每晨起拜墓畢
<lb ed="X" n="0258c10"/>即往雲棲問法。作淨土四十八問。語在雲栖法彚中。
<lb ed="X" n="0258c11"/>居山日以羮飯施諸獐兔。虎來輙叱去。服除起職。方
<lb ed="X" n="0258c12"/>司主事。頃之復告歸。語僧孺曰。吾不悟道。決不復出。
<lb ed="X" n="0258c13"/>當為陸法和否。亦為王伯安耳。遂携僧孺上天目坐
<lb ed="X" n="0258c14"/>高峯死關前。與僧孺約曰。任汝登山臨水。看我七日
<lb ed="X" n="0258c15"/>取證去。晝夜策厲無少間。至三七日不悟。倦甚。欲就
<lb ed="X" n="0258c16"/>枕。忽見高峯禪師斬其左臂。豁然有省。馳證雲棲宏
<lb ed="X" n="0258c17"/>公曰。凡寐而覺者。不巾櫛而復依衾枕。必復寐矣。迷
<lb ed="X" n="0258c18"/>而悟者。不莊嚴而復親穢濁。必復迷矣。火蓮易萎。新
<lb ed="X" n="0258c19"/>篁易折。子自為計。毋以一隙之光自阻進修之路。因
<lb ed="X" n="0258c20"/>勸令回向淨土以續前因。長孺遂終身行之。或有不
<lb ed="X" n="0258c21"/>信念佛者告之曰。自覺覺他。覺滿曰佛。念佛者念覺
<lb ed="X" n="0258c22"/>也。念念不常覺而念念常迷可乎。民止邦畿。鳥止邱
<lb ed="X" n="0258c23"/>隅。不止至善之地而止不善之地可乎。或問如何念
<lb ed="X" n="0258c24"/>佛。曰。提醒正念。相續不斷而已。百千方便只一知字。
<lb ed="X" n="0259a01"/>念念無量光。何不可入佛知見。學人修道專求出離
<lb ed="X" n="0259a02"/>生死。念念無量壽。有何生死可出離。已而還官。遷主
<lb ed="X" n="0259a03"/>客司員外郎。改司勳。復乞歸。與僧孺日遊湖上。時宏
<lb ed="X" n="0259a04"/>公方坐南屏演圓覺經。募錢贖萬工池。立放生社。緇
<lb ed="X" n="0259a05"/>白數萬。伽陀之音震動川谷。一時清節之士多與其
<lb ed="X" n="0259a06"/>會。實長孺倡率之。甞與僧孺放舟湖心。過三潭。僧孺
<lb ed="X" n="0259a07"/>慨然曰。此古放生池也。奈何為漁人所奪。長孺因謀
<lb ed="X" n="0259a08"/>復之。築堤架閣。為放生所。頃之入南屏山不出。僧孺
<lb ed="X" n="0259a09"/>亦隱靈鷲老焉(德園集附錄)。
<lb ed="X" n="0259a10"/>　　　黃平倩　名輝。四川南充人。萬歷十七年進士。與陶周
<lb ed="X" n="0259a11"/>望同官編修。並學出世法。中年妻死。不復娶。一夕夢
<lb ed="X" n="0259a12"/>登寶塔。同年友焦弱候贈一卷書。視之乃雲棲戒殺
<lb ed="X" n="0259a13"/>文也。覺而持不殺戒。得俸錢輙買生物放之。刻雲棲
<lb ed="X" n="0259a14"/>文施諸鄉里。已而上書雲棲。稱弟子。篤志淨業。自書
<lb ed="X" n="0259a15"/>座右云。心淨則佛土淨。不淨三業。滿中穢惡。何由往
<lb ed="X" n="0259a16"/>生。然非常常覺照。痛與一刀兩段。三業可得淨耶。雲
<lb ed="X" n="0259a17"/>棲聞而善之曰。誠如是。淨之又淨。淨極光通達自性。
<lb ed="X" n="0259a18"/>彌陀不求而獲矣。平倩故甞受五戒。至是又請雲棲
<lb ed="X" n="0259a19"/>遙受菩薩戒。甞見一蜘蛛。為誦佛號。蜘蛛良久立化。
<lb ed="X" n="0259a20"/>為建小塔。作文志之。友人范子喬請書戒殺卷。携過
<lb ed="X" n="0259a21"/>武當。其從者探其囊。棄卷龍湫中。子喬求之。遇神龜
<lb ed="X" n="0259a22"/>引路。復得之。而卷不濡。尋以少詹事乞歸。遨遊山水。
<lb ed="X" n="0259a23"/>間與衲子酬酢。或欲薦起之。有忌者上章言詞官。結
<lb ed="X" n="0259a24"/>社談禪。與方外為侶。不當復玷廊廟。遂老於家(明文偶鈔．
<lb ed="X" n="0259b01"/>雲棲法彙)。
<lb ed="X" n="0259b02"/>　　　莊復真　名廣還。浙江桐鄉人。少為儒。已而學醫。年四
<lb ed="X" n="0259b03"/>十餘頗厭世事。遂從事養生術。久之致疾。乃喟然曰。
<lb ed="X" n="0259b04"/>吾獨不能為天地間一閒人乎。遂搆小園。疊石樹花
<lb ed="X" n="0259b05"/>木嘯歌其中。一日覩花開落。悟身無常。即毀園閉關
<lb ed="X" n="0259b06"/>坐禪。取金剛諸經誦之。偶出遊杭州。遇一翁與之語
<lb ed="X" n="0259b07"/>學佛。翁曰。子學佛。誰所師。曰未也。翁曰子不讀柳子
<lb ed="X" n="0259b08"/>厚服氣書乎。雲棲有蓮池禪師者。近在此。盍往師之。
<lb ed="X" n="0259b09"/>應曰諾。遂徒步詣雲棲。謁蓮池蓮池。授以念佛法。遂
<lb ed="X" n="0259b10"/>受五戒。歸家日課阿彌陀佛五萬聲。未半載心地寂
<lb ed="X" n="0259b11"/>然。年八十再詣雲棲受菩薩戒。歸老於家。居常病其
<lb ed="X" n="0259b12"/>鄉人不知正法。多宗邪教。閱淨土諸經論。掇其語要
<lb ed="X" n="0259b13"/>名曰淨土資糧集。以導眾信。鄉人從而化焉(淨土資糧序)。
<lb ed="X" n="0259b14"/>　　　鮑性泉　名宗肇。紹興山陰人。家世信佛。性泉既冠斷
<lb ed="X" n="0259b15"/>葷酒。能覆誦法華．楞嚴二經。日每一周。其父命鬻楮
<lb ed="X" n="0259b16"/>於嘉興。怒其折閱。罰之跪。良久起。則已默轉楞嚴竟
<lb ed="X" n="0259b17"/>矣。甞從紫柏．散木諸老師遊。晚而皈心雲捿。篤志淨
<lb ed="X" n="0259b18"/>業。兼肆力於方山。合論永明宗鏡錄諸書。信解通利。
<lb ed="X" n="0259b19"/>自號天鼓居士。著書曰天樂鳴空。其自序云。華嚴有
<lb ed="X" n="0259b20"/>言。若有眾生一念信入毗盧法界。縱以惡業墮阿鼻
<lb ed="X" n="0259b21"/>地獄。毗盧放光觸其身分。應念命隕即生兜率。化為
<lb ed="X" n="0259b22"/>天子受無量樂。正樂之頃忽有天鼓自空而鳴。告諸
<lb ed="X" n="0259b23"/>天子。此樂虗妄不久壞滅。慎勿貪著當念無常。諸天
<lb ed="X" n="0259b24"/>聞已頓悟無生。即證果位。盖毗盧之光熾然常放。無
<lb ed="X" n="0259c01"/>間無別。而地獄眾生未必盡出。其出者乃往昔曾與
<lb ed="X" n="0259c02"/>毗盧有緣。一念信入法界者耳。是知此光不住毗盧
<lb ed="X" n="0259c03"/>不住於我。非我非渠了無處所。故得應念脫苦。既離
<lb ed="X" n="0259c04"/>地獄復耽天樂。樂久無常衰相現前。乃聞天鼓如是
<lb ed="X" n="0259c05"/>激揚。即超十地。而此天鼓亦無所從。但有音聲了無
<lb ed="X" n="0259c06"/>形質。雖無形質常自空鳴。是故號之為無依知印法
<lb ed="X" n="0259c07"/>門。妙矣哉無依知印也。吾越有山名曰鵝鼻。古寶掌
<lb ed="X" n="0259c08"/>千歲和尚所居。登其巔者每聞空中樂聲嘹亮。皆謂
<lb ed="X" n="0259c09"/>天帝作樂。故號天樂鄉。噫天樂即天鼓也。天鼓即無
<lb ed="X" n="0259c10"/>依智印法門。即毗盧法界之光。既入無依智印法門。
<lb ed="X" n="0259c11"/>則天鼓轟轟天樂鏗鏗。不舍晝夜遍界全聞。予復撾
<lb ed="X" n="0259c12"/>之。欲警昏蒙。雖形言迹。出處無從。以故假號天鼓居
<lb ed="X" n="0259c13"/>士。而名此集為天樂鳴空。臨終囑其子治齋。邀法侶
<lb ed="X" n="0259c14"/>王季常．戴升之．徐春門等。及緇衣數人至。同聲誦西
<lb ed="X" n="0259c15"/>方佛號。日西時忽合掌謝眾曰。與諸君永別矣。遂趺
<lb ed="X" n="0259c16"/>坐而化。他所著書甚具。皆不傳。其天樂鳴空刻入徑
<lb ed="X" n="0259c17"/>山大藏中(天樂鳴空序)。
<lb ed="X" n="0259c18"/>知歸子曰。經言雖知諸佛國及與眾生空。而常修淨
<lb ed="X" n="0259c19"/>土。教化於眾生。南泉亦言。平常心是道。智者領得南
<lb ed="X" n="0259c20"/>泉意旨。念念趨向而無趨向。念念觀空不作空解。若
<lb ed="X" n="0259c21"/>諸居士者。其庶幾乎。
<lb ed="X" n="0260a01"/>居士傳四十三
<lb ed="X" n="0260a02"/>
<lb ed="X" n="0260a03"/>　　李卓吾傳
<lb ed="X" n="0260a04"/>李卓吾。名贄。泉州晉江人。嘉靖間領鄉薦為教官。萬
<lb ed="X" n="0260a05"/>歷初歷南京刑部主事。出為姚安知府。卓吾風骨孤
<lb ed="X" n="0260a06"/>峻。善觸人。其學不守繩轍。出入儒佛之間。以空宗為
<lb ed="X" n="0260a07"/>歸。於時諸老師獨推龍谿王先生。近谿羅先生甞從
<lb ed="X" n="0260a08"/>之論學。又甞與耿天臺．鄧石陽遺書辨難。反復萬餘
<lb ed="X" n="0260a09"/>言。抉摘世儒情偽。發明本心。剝膚見骨。在姚安自治
<lb ed="X" n="0260a10"/>清苦。為政舉大體。往往喜與衲子遊處。常住伽藍。判
<lb ed="X" n="0260a11"/>事而事辦。是時上官嚴刻。吏民多不安。卓吾言曰。邊
<lb ed="X" n="0260a12"/>方雜夷。法難盡執。日過一日。與軍民共享太平足矣。
<lb ed="X" n="0260a13"/>仕於此者携家萬里而來。動以過失狼狽去。尤不可
<lb ed="X" n="0260a14"/>不念之。但有一長即為賢者。豈容備責耶。居三年以
<lb ed="X" n="0260a15"/>病告。不許。遂入雞足山閱藏經不出。御史劉維疏令
<lb ed="X" n="0260a16"/>致仕。遂客居黃安。旋至麻城龍潭湖上。薙髮去冠服。
<lb ed="X" n="0260a17"/>即所居為禪院。居常與侍者論出家事曰。世間有三
<lb ed="X" n="0260a18"/>等人宜出家。其一如莊周．梅福之徒。以生為我梏。形
<lb ed="X" n="0260a19"/>為我辱。智為我毒。灼然見身世如贅瘤。然不得不棄
<lb ed="X" n="0260a20"/>官隱者一也。其一如嚴光．阮籍．陳摶．邵雍之徒。苟不
<lb ed="X" n="0260a21"/>得比於傅說之遇高宗。太公之遇文王。管仲之遇桓
<lb ed="X" n="0260a22"/>公。孔明之遇先主。則寧隱毋出。亦其一也。又其一者
<lb ed="X" n="0260a23"/>陶淵明是也。亦愛富貴。亦苦貧窮。苦貧窮故以乞食
<lb ed="X" n="0260a24"/>為耻而曰。叩門拙言辭。愛富貴故求為彭澤令。然無
<lb ed="X" n="0260b01"/>奈其不肯折腰。何是以八十日便賦歸去也。此又其
<lb ed="X" n="0260b02"/>一也。侍者進曰。先生於三者何居。卓吾曰。卓哉莊周．
<lb ed="X" n="0260b03"/>梅福之見。我無是也。待知己之主而後出。必具盖世
<lb ed="X" n="0260b04"/>才。我亦無是也。其陶公乎。夫陶公清風被千古。余何
<lb ed="X" n="0260b05"/>人而敢云庶幾焉。然其一念真實。不欲受世間管束。
<lb ed="X" n="0260b06"/>則偶與之同也。卓吾喜接人。來問學者無論緇白。披
<lb ed="X" n="0260b07"/>心酬對。風動黃麻間。時有女人來聽法。或言女人見
<lb ed="X" n="0260b08"/>短不堪學道。卓吾曰。人有男女。見亦有男女乎。且彼
<lb ed="X" n="0260b09"/>為法來者。男子不如也。既而麻黃間士大夫皆大噪。
<lb ed="X" n="0260b10"/>斥為左道惑眾。欲逐去之。卓吾笑曰。吾誠左道耶。即
<lb ed="X" n="0260b11"/>加冠可也。遂服其舊服。御史馬經綸甞往問易義。大
<lb ed="X" n="0260b12"/>服事以師禮奉之。入黃蘗山。旋御以北館。於通州復
<lb ed="X" n="0260b13"/>為言官所劾。下詔獄。獄成。勒歸原籍。卓吾曰。吾年七
<lb ed="X" n="0260b14"/>十六。死耳何以歸為。奪刀自剄死。經綸備禮殮之。葬
<lb ed="X" n="0260b15"/>於通州北門外(明文偶鈔．溫陵外紀)。
<lb ed="X" n="0260b16"/>知歸子曰。予始觀卓吾居士論古之書。駭其言迹。其
<lb ed="X" n="0260b17"/>行事動為世詬病。以為居士實自取之也。既而讀居
<lb ed="X" n="0260b18"/>士論學書。服之。嗚呼若居士者。可謂知本者與。居士
<lb ed="X" n="0260b19"/>既出家。不受戒。無何又反冠服。其戲耶。其有激而為
<lb ed="X" n="0260b20"/>此耶。則予不足以知之矣。
<lb ed="X" n="0260b21"/>　汪大紳云。卓吾努目。允初低眉。以低眉人寫努目
<lb ed="X" n="0260b22"/>　人。眼光忽如巖下電。此知歸子所謂落落自喜者
<lb ed="X" n="0260b23"/>　與。
<lb ed="X" n="0260b24"/>　羅臺山云。古之傷心人別有懷抱。吾與卓吾先生
<lb ed="X" n="0260c01"/>　亦云○中間一段。無古無今。蒼莽悲懷。恰好閒中。
<lb ed="X" n="0260c02"/>　磕著痛處。觸著奇癢難奈處。借一段冷語消釋。觀
<lb ed="X" n="0260c03"/>　者切勿認作實話。鈍置卓吾。鈍置知歸。吾今日讀
<lb ed="X" n="0260c04"/>　此。乃見卓吾先生可敬處。可愛處。吾今日讀此乃
<lb ed="X" n="0260c05"/>　如讀屈子天問。讀莊子天下篇。讀枚叔七發。
<lb ed="X" n="0260c06"/>
<lb ed="X" n="0260c07"/>
<lb ed="X" n="0260c08"/>
<lb ed="X" n="0260c09"/>居士傳四十四
<lb ed="X" n="0260c10"/>
<lb ed="X" n="0260c11"/>　　管楊陶焦唐瞿傳
<lb ed="X" n="0260c12"/>　　　管登之　名志道。太倉人。學者稱東溟先生。為諸生。篤
<lb ed="X" n="0260c13"/>學力行。隆慶初知府蔡公建中吳書院。以登之為師。
<lb ed="X" n="0260c14"/>集諸生講學。甞曰。世必有遯世不見知而不悔之志。
<lb ed="X" n="0260c15"/>而後可以載道。必有行一不義殺一不辜而得天下
<lb ed="X" n="0260c16"/>不為之力。而後可以立身。聞者竦然。五年舉進士。除
<lb ed="X" n="0260c17"/>南京兵部職。方司主事。以父憂歸。服除。補刑部主事。
<lb ed="X" n="0260c18"/>萬歷初張居正當國。總纜威福六年。登之條上九事。
<lb ed="X" n="0260c19"/>大旨在肅朝綱。通下情。革弊政。欲奪居正權歸天子。
<lb ed="X" n="0260c20"/>居正不悅。尋以員外郎出為廣東按察司僉事分巡
<lb ed="X" n="0260c21"/>南韶道。時廣東多盜。登之實軍伍。嚴連坐。分兵扼要
<lb ed="X" n="0260c22"/>害。所部宴然。而言官希居正旨。劾之降鹽課司提舉。
<lb ed="X" n="0260c23"/>明年外計。以老疾致仕。居正敗。廷臣交章論薦起湖
<lb ed="X" n="0260c24"/>廣僉事。以母老乞歸。初登之以選貢入京師。止西山
<lb ed="X" n="0261a01"/>碧雲寺。閱華嚴經世主妙嚴品。忽悟周易乾元用九
<lb ed="X" n="0261a02"/>之義。反觀身心渾同太虗。照見古今聖賢出世經世
<lb ed="X" n="0261a03"/>乘願乘力與時變化之妙用。以為理則互融。教必不
<lb ed="X" n="0261a04"/>濫。或順而相攝。或逆而相成。或閟實而彰權。或廢權
<lb ed="X" n="0261a05"/>以明實。種種出沒種種張弛。各有條理難可思測。此
<lb ed="X" n="0261a06"/>無他。龍德不可為首也。孔子無可無不可。子思親承
<lb ed="X" n="0261a07"/>家脉。故曰並育並行。川流敦化。孟子而後。全體太極
<lb ed="X" n="0261a08"/>貫通三教者。周元公一人而已。我聖祖攬二氏以通
<lb ed="X" n="0261a09"/>儒各理其條貫。以儒治儒。以釋治釋。以老治老。與其
<lb ed="X" n="0261a10"/>相參。不與其相濫。盖教理不得不圓。教體不得不方。
<lb ed="X" n="0261a11"/>規欲圓即以仲尼之圓圓宋儒之方。而使儒不礙釋
<lb ed="X" n="0261a12"/>釋不礙儒。極而至於事事無礙。以通並育並行之轍。
<lb ed="X" n="0261a13"/>矩欲方亦以仲尼之方方近儒之圓。而使儒不濫釋
<lb ed="X" n="0261a14"/>釋不濫儒。推而極於法法不濫。以持不害不悖之衡。
<lb ed="X" n="0261a15"/>其生平論學大旨如此。甞著從先維俗議。其護法篇
<lb ed="X" n="0261a16"/>云。釋門於儒家護教者名曰佛法金湯。狀其以外護
<lb ed="X" n="0261a17"/>內若金城湯池之不可破也。盖佛法有內外二護。拈
<lb ed="X" n="0261a18"/>花之頃。以正法眼藏涅槃妙心屬大迦葉。入滅之期。
<lb ed="X" n="0261a19"/>以結集三藏十二部屬阿難。又於刀兵劫後減盡還
<lb ed="X" n="0261a20"/>增。起而轟揚三乘教法。屬十六應供羅漢。三者總名
<lb ed="X" n="0261a21"/>內護。而有所謂金湯外護者。則屬之國王大臣。其重
<lb ed="X" n="0261a22"/>有加於內護。此以折攝二門寄之也。盖護佛法於增
<lb ed="X" n="0261a23"/>劫初減之時易。護佛法於減劫將終之時難。護增劫
<lb ed="X" n="0261a24"/>初減時之佛法。但有攝而無折。護減劫將終時之佛
<lb ed="X" n="0261b01"/>法。則折攝必須並行。而末法中則折法更嚴於攝法。
<lb ed="X" n="0261b02"/>邪法不折則正法不可得而攝也。正法以教理行證
<lb ed="X" n="0261b03"/>全備為義。故護法者必有以鼓末法之人。通五時之
<lb ed="X" n="0261b04"/>教。明一乘之理。修無漏之行。入涅槃之證。而後可當
<lb ed="X" n="0261b05"/>金湯外護之名。吾觀唐宋名賢作禪講二家之金湯
<lb ed="X" n="0261b06"/>者。護教護宗則有之。罕有達於護行護證之旨者也。
<lb ed="X" n="0261b07"/>愚甞謂儒者不透孔子一貫之心宗。不見乾元用九
<lb ed="X" n="0261b08"/>之天則。則斷不可與護持如來正法。何者。言不能慮
<lb ed="X" n="0261b09"/>其所終。行不能稽其所敝也。近有越僧欲續國初岱
<lb ed="X" n="0261b10"/>宗佛法金湯編。予甞為之言。其大略曰。夫所貴於金
<lb ed="X" n="0261b11"/>湯者。為其護持正法也。未有身不行正法而能護持
<lb ed="X" n="0261b12"/>佛之正法者。欲續金湯。當知三重。一曰德行。二曰願
<lb ed="X" n="0261b13"/>力。三曰知見。德行欲密。大而忠孝全德。細而辭受纖
<lb ed="X" n="0261b14"/>行。無敗缺也。願力欲堅。八風不能搖其願。百鍊不能
<lb ed="X" n="0261b15"/>移其力。有餘忍也。知見欲正。佛子必攝之以慈。魔子
<lb ed="X" n="0261b16"/>必折之以威。勿以小仁賊大仁也。三重闕一則金湯
<lb ed="X" n="0261b17"/>之量不完。雖使宗徹五綱。教通三藏。兼以捨宅為寺。
<lb ed="X" n="0261b18"/>傾產飯僧之功。而如來之正法不屬焉。况乎敗類宰
<lb ed="X" n="0261b19"/>官虗聲居士。徒以塵羮塗飯之餘讚揚佛事。此佛門
<lb ed="X" n="0261b20"/>之少正卯也。金湯云乎哉。晚尤究心楞嚴經。應諸方
<lb ed="X" n="0261b21"/>扣擊。益詣元奧。三十五年冬有疾。述孟子七篇。謂子
<lb ed="X" n="0261b22"/>珍曰。當以殘冬卒業於此。明年將逝。予欲無言。決矣。
<lb ed="X" n="0261b23"/>至除夕始畢。明年七月病革。命侍者舁至中堂。端坐
<lb ed="X" n="0261b24"/>而瞑。年七十有三(從先維俗議．楞嚴經蒙鈔．明文偶鈔)。
<lb ed="X" n="0261c01"/>　　　楊貞復　名起元。號復所。廣東歸善人。萬歷初登進士
<lb ed="X" n="0261c02"/>第。授翰林院編修。累遷吏部侍郎。貞復早歲讀書白
<lb ed="X" n="0261c03"/>門。遇建昌黎允儒與之言學有省。允儒者近溪羅氏
<lb ed="X" n="0261c04"/>弟子也。其後貞復官京師。近溪適至。遂受業稱弟子。
<lb ed="X" n="0261c05"/>時執政者不悅學。近溪遂南歸。貞復歎曰。吾師老矣。
<lb ed="X" n="0261c06"/>今者不盡其傳。異時悔可及乎。乃移疾歸依近溪以
<lb ed="X" n="0261c07"/>卒業焉。居閒究心宗乘。慕曹溪大鑒之風。遂結屋韶
<lb ed="X" n="0261c08"/>石。與諸釋子往還。重刊法寶壇經。導諸來學。為之序
<lb ed="X" n="0261c09"/>曰。六祖大鑒禪師。予東粵人也。得法黃梅。宏法曹溪。
<lb ed="X" n="0261c10"/>是有法寶壇經之籍。東南人士家傳人習。予隨眾讀
<lb ed="X" n="0261c11"/>誦。晚乃自謂有得於其見過知非之旨。孔子曰。已矣
<lb ed="X" n="0261c12"/>乎。吾未見能見其過而內自訟者也。何絕望至此哉。
<lb ed="X" n="0261c13"/>盖過不在於過。凡吾人自以為善而帖然安之者。即
<lb ed="X" n="0261c14"/>過也。何者。是皆識為之也。識生於習。孔子之所謂習
<lb ed="X" n="0261c15"/>即佛之所謂業也。業識所現。智者過而不留。而愚夫
<lb ed="X" n="0261c16"/>執以為是。以至認賊作子。喪真失常。是以孔子於其
<lb ed="X" n="0261c17"/>門人僅許顏子有不善未甞不知。於其交遊僅與伯
<lb ed="X" n="0261c18"/>玉欲寡其過而未能至。其自鳴亦僅曰五十學易可
<lb ed="X" n="0261c19"/>以無大過矣。盖其難如此。凡吾人不見性體。即不能
<lb ed="X" n="0261c20"/>見過。性體一見。過狀歷然。不能見過而自謂見性者。
<lb ed="X" n="0261c21"/>欺也。不至見性而自謂見過者。亦欺也。見過者見性
<lb ed="X" n="0261c22"/>之實也。見性如人之活。見過如人知痛痒。謂活人不
<lb ed="X" n="0261c23"/>知痛痒。無是理矣。問人之活否。曰知痛痒矣。問人見
<lb ed="X" n="0261c24"/>性否。曰知過矣。此孔子之旨也。亦佛之髓也。六祖壇
<lb ed="X" n="0262a01"/>經屢發之矣。於法達念法華三千部而責其負此事
<lb ed="X" n="0262a02"/>業。全不知過。他日又語神會曰。吾常見自心過愆。不
<lb ed="X" n="0262a03"/>見他人是非好惡。何不自知自見。乃問見與不見。至
<lb ed="X" n="0262a04"/>哉言乎菩提無樹。明鏡非臺。直入此門方為真實。世
<lb ed="X" n="0262a05"/>之學人樹菩提而臺明鏡者。即以為賢。此有為之法
<lb ed="X" n="0262a06"/>有漏之因。宜其麻木不知痛痒也。此經南中無板。故
<lb ed="X" n="0262a07"/>重刻而序之。盖欲吾人由是經教以詣我孔聖見過
<lb ed="X" n="0262a08"/>自訟之域。共證本來淨諸業障而已矣。其後有詔召
<lb ed="X" n="0262a09"/>還。尋卒。所著有證學編行於世。多推明近溪論學之
<lb ed="X" n="0262a10"/>旨云(曹溪志．明儒學案)。
<lb ed="X" n="0262a11"/>　　　陶周望　名望齡。號石簣居士。會稽人也。萬歷十七年
<lb ed="X" n="0262a12"/>舉會試第一。成進士。授編修。與同官焦弱侯相策發。
<lb ed="X" n="0262a13"/>始研求性命之學。已而請假歸。過吳江與袁中郎論
<lb ed="X" n="0262a14"/>學三日。上剡溪謁周海門。參叩甚力。每自撫膺曰。此
<lb ed="X" n="0262a15"/>中終未穩在。一日讀方山合論。手足忭舞。語弟奭齡
<lb ed="X" n="0262a16"/>曰。吾往者空自生退屈也。海門甞致書詰其所得。周
<lb ed="X" n="0262a17"/>望復書曰。竊聞華嚴十信。初心即齊佛智。佛智者無
<lb ed="X" n="0262a18"/>待之智也。何階級之可言哉。然必五十位升進。鄰於
<lb ed="X" n="0262a19"/>二覺。後契佛乘。孔子三十而立已歷信位矣。然必知
<lb ed="X" n="0262a20"/>命耳順以至從心。葢知見久汰而日銷。習氣旋除而
<lb ed="X" n="0262a21"/>日淨。如精金離鑛經鍛鍊而益露光芒。嬰兒出胎加
<lb ed="X" n="0262a22"/>歲時而自然充長。人形金體不異舊時。瑩淨魁梧新
<lb ed="X" n="0262a23"/>新莫掩。然則放刀屠兒。獻珠龍女。無待之智燈也。懶
<lb ed="X" n="0262a24"/>安拽鼻。二祖調心。神化之實功也。以緣起無生為覺
<lb ed="X" n="0262b01"/>照。故不屬斷除。以佛知見為對治。故不落二乘耳。是
<lb ed="X" n="0262b02"/>故道人有道人之遷改。俗學有俗學之遷改。凡夫於
<lb ed="X" n="0262b03"/>心外見法。種種善惡執為實有。如魘人認手為鬼。穉
<lb ed="X" n="0262b04"/>子怖影為物。遷改雖嚴。終成壓伏。學道人善是己善
<lb ed="X" n="0262b05"/>過是己過。遷是己遷改是己改。以無善為善故見過
<lb ed="X" n="0262b06"/>愈微。以罪性本空故改過甚速。顏子有不善未甞不
<lb ed="X" n="0262b07"/>知。知之未甞復行者是也。僧問古宿如何保任。曰一
<lb ed="X" n="0262b08"/>翳在目空花亂墜。大慧亦言。學道人須要熟處生。生
<lb ed="X" n="0262b09"/>處熟。如何生處。無分別處是。如何熟處。分別處是。到
<lb ed="X" n="0262b10"/>此則過是過。善亦是過。分別是習氣。饒你不分別亦
<lb ed="X" n="0262b11"/>是習氣。直得念念知非。時時改過。始有相應分。是真
<lb ed="X" n="0262b12"/>遷善。是真改過。是名隨心自在。亦名稱性修行。先代
<lb ed="X" n="0262b13"/>聖賢所有言說。總不出此。尚何置同異於其間哉。然
<lb ed="X" n="0262b14"/>僕今日之病則在悟頭未徹。疑情未消。解處與行處。
<lb ed="X" n="0262b15"/>說處與受用處。未能相應。以此惻惻。居心不寧。老丈
<lb ed="X" n="0262b16"/>何以救之。周望居常參一歸何處公案。自言緊作課。
<lb ed="X" n="0262b17"/>寬作程。一生再生。會有出頭分。不敢求速效也。已而
<lb ed="X" n="0262b18"/>起前官。累遷左諭德。萬歷三十一年妖書事起。沈一
<lb ed="X" n="0262b19"/>貫當國。欲藉以陷沈鯉．郭正域。周望詣一貫切責之。
<lb ed="X" n="0262b20"/>又見朱賡不為救。慷慨數賡。願棄官與沈郭同死。二
<lb ed="X" n="0262b21"/>人皆心動。沈郭卒得免者。亦周望力也。頃之復乞歸。
<lb ed="X" n="0262b22"/>以祭酒徵不起。周望生平廉隅甚峻。進退以義。自奉
<lb ed="X" n="0262b23"/>薄。布衣蔬食終其身。其為學久而益誠。未甞自是。每
<lb ed="X" n="0262b24"/>曰。古人見性空以修道。今人見性空以長慾。晚而參
<lb ed="X" n="0262c01"/>雲棲宏公。受菩薩戒。因與諸善友創放生會於城南。
<lb ed="X" n="0262c02"/>以廣雲棲之化。作放生詩十首。以凡百畏刀杖。無不
<lb ed="X" n="0262c03"/>愛壽命為韻。其一云。人生事膓腹。及與口舌三。二但
<lb ed="X" n="0262c04"/>取飽軟。一乃司吾饞。萬錢飾盤筵。殉此徑寸甘。下咽
<lb ed="X" n="0262c05"/>了無知。理與木札兼。晚食美葵蓼。甚飢望虀鹽。徑寸
<lb ed="X" n="0262c06"/>况易欺。何當信其婪。半臠償一身。債主真不廉。人羊
<lb ed="X" n="0262c07"/>須臾理。請君覩其凡。其二曰。毒莖烹肉肥。利刃藏魚
<lb ed="X" n="0262c08"/>窄。魚肉豈不美。智者走弗食。吾有萬世患。驁以取一
<lb ed="X" n="0262c09"/>適。匕箸成戈矛。操之還自賊。君看几筵上。怨敵常繞
<lb ed="X" n="0262c10"/>百。食肉作莖觀。斯言心可刺。其三曰。介盧曉牛鳴。冶
<lb ed="X" n="0262c11"/>長諳雀噦。吾願天耳通。達此音聲類。羣魚泣妻妾。雞
<lb ed="X" n="0262c12"/>鶩呼弟妹。不獨死可哀。生離亦多慨。楚語既侏離。齊
<lb ed="X" n="0262c13"/>音了難會。寧聞楚人肉。忍作齊人膾。可憐登陸魚。噞
<lb ed="X" n="0262c14"/>喁向人誶。人曰魚口喑。魚言人耳背。何當破網羅。施
<lb ed="X" n="0262c15"/>之以無畏。其四曰。挾弩隱衣袂。入林羣鳥號。狗屠一
<lb ed="X" n="0262c16"/>鳴鞭。眾吠從之囂。殺機翳胸中。燦然若懸杓。吾聞螳
<lb ed="X" n="0262c17"/>螂蟬。能變琴者操。至人秉慈尚。虎象焉足調。因果苟
<lb ed="X" n="0262c18"/>無徵。視斯亦已昭。與其噉群生。寧我吞千刀。其五曰。
<lb ed="X" n="0262c19"/>從事愁見拘。波臣苦遭蕩。蟈氏群處囊。悲鳴更相杖。
<lb ed="X" n="0262c20"/>寄書已成悔。見夢徒增妄。數錢贖爾至。縛解覊囚放。
<lb ed="X" n="0262c21"/>困極勢未遒。蘇餘氣仍壯。[銜-金+缶]恩未忍去。故作三回望。
<lb ed="X" n="0262c22"/>何方絕網羅。向去保無恙。感激見深衷。遲疑抱遐悵。
<lb ed="X" n="0262c23"/>贈爾金口言。努力此回向。耨水具功德。蓮華好安養。
<lb ed="X" n="0262c24"/>微施豈懷報。往矣慎波浪。群蛙尤有情。鼓吹西窓傍。
<lb ed="X" n="0263a01"/>其六曰。昔有二勇者。操刀相與酤。曰子我肉也。奚更
<lb ed="X" n="0263a02"/>求肉乎。互割還互噉。彼盡我亦枯。食彼[1]因自食。舉世
<lb ed="X" n="0263a03"/>歎其愚。還語血食人。有以異此無。其七曰。吾聞豐坊
<lb ed="X" n="0263a04"/>生。赤章呪蚤虱。蚤虱食幾許。討捕已酷烈。借問坊食
<lb ed="X" n="0263a05"/>者。還當呪坊不。宏恕聖所稱。斯言非佞佛。其八曰。生
<lb ed="X" n="0263a06"/>食不可食。熟以過時敗。生既嫌腥膻。敗時仍臭穢。腥
<lb ed="X" n="0263a07"/>穢君所知。胡為強吞嘬。水火幻味香。口鼻成災怪。如
<lb ed="X" n="0263a08"/>蠅穢中育。還以臭為愛。及其生子孫。居然臭穢內。阬
<lb ed="X" n="0263a09"/>圊難久居。蟲乎可為戒。其九曰。竪首橫目人。竪目橫
<lb ed="X" n="0263a10"/>身獸。從獸者智攖。甘人者勇鬬。悲哉肉世界。奚物獲
<lb ed="X" n="0263a11"/>長壽。一虎當邑居。萬人怖而走。萬人俱虎心。物命誰
<lb ed="X" n="0263a12"/>當救。莫言他肉肥。可療吾身瘦。彼此電露命。但當相
<lb ed="X" n="0263a13"/>憫宥。共修三堅法。人獸兩無負。其十曰。食肉反有墨。
<lb ed="X" n="0263a14"/>食糠反肥盛。薇蕨雖苦飢。甘脂亦生病。我痛思彼痛。
<lb ed="X" n="0263a15"/>彼命如我命。勿憎質直語。質語應易聽。又設問答著
<lb ed="X" n="0263a16"/>放生解惑篇。甚詳辨。文多不載。三十七年秋有疾。飭
<lb ed="X" n="0263a17"/>治後事。三日而逝。諡文簡。奭齡亦好禪學。崇禎中與
<lb ed="X" n="0263a18"/>蕺山劉子講學陽明祠。從之者甚眾(明史．歇菴文集．行述．雲棲法彙．
<lb ed="X" n="0263a19"/>紹興志．獪園)。
<lb ed="X" n="0263a20"/>　　　焦弱侯　名竑。應天人也。萬歷十七年舉進士第。一有
<lb ed="X" n="0263a21"/>司欲為建坊。弱侯謝之。請移賑飢民。除修撰。為東宮
<lb ed="X" n="0263a22"/>講官。進講時有鳥飛鳴而過。皇太子目之。弱侯即輟
<lb ed="X" n="0263a23"/>講。皇太子改容聽之。乃復講如初。甞采故事為養正
<lb ed="X" n="0263a24"/>圖以進。日有啟導之益。為同官所嫉。用科場事被謫
<lb ed="X" n="0263b01"/>出為福寧同知。再遷為南京司業。初弱侯師事耿天
<lb ed="X" n="0263b02"/>臺．羅近溪。已而篤信李卓吾。往來論學始終無間。居
<lb ed="X" n="0263b03"/>常博覧群書。卒歸心於佛氏。天臺甞引程子斥佛語
<lb ed="X" n="0263b04"/>以相詰。弱侯復之曰。伯淳斥佛。大抵謂出離生死為
<lb ed="X" n="0263b05"/>利心。夫生死者所謂生滅心也。起信論有真如生滅
<lb ed="X" n="0263b06"/>二門。未達真如之門則念念遷流。終無了歇。欲止其
<lb ed="X" n="0263b07"/>所不能矣。以出離生死為利心。是易之止其所亦利
<lb ed="X" n="0263b08"/>心也。苟止其所非利心。則即生滅而證真如。乃吾曹
<lb ed="X" n="0263b09"/>所當亟求者。從而斥之可乎。時有唐子張者。先從近
<lb ed="X" n="0263b10"/>溪學。已而來謁。初見言知。弱侯曰。如為常見。是眾生
<lb ed="X" n="0263b11"/>法。再見言無知。弱侯曰。無知為斷見。是二乘法。子張
<lb ed="X" n="0263b12"/>憮然。弱侯因語之曰。人心之妙。囊括太虗。不可以有
<lb ed="X" n="0263b13"/>無求。不可以取舍得。以無求之者攝心獨坐一事不
<lb ed="X" n="0263b14"/>理。靜中光景了了可即。事物現前茫無湊泊。大慧呵
<lb ed="X" n="0263b15"/>之為默照邪禪是也。以有求之者。認取識神以為家
<lb ed="X" n="0263b16"/>寶。有可俟排有可著手輙生歡悅。不知認賊為子。百
<lb ed="X" n="0263b17"/>劫千生輾轉淪墜。楞嚴所謂知見立知即無明本。元
<lb ed="X" n="0263b18"/>沙訶之為昭昭靈靈的禪是也。夫此本地風光。無徑
<lb ed="X" n="0263b19"/>可尋。無門可入。纔有所重。便成窠臼。學者於口耳俱
<lb ed="X" n="0263b20"/>喪之餘。言思路絕之際。瞥地一下。任伊說有說無。信
<lb ed="X" n="0263b21"/>手拈來何所不可。若未曾實證此理。靠些知解為本
<lb ed="X" n="0263b22"/>命元辰。不知此知頭出頭沒時滅時生。生死流浪輾
<lb ed="X" n="0263b23"/>轉不休。於無生法忍還相契否。子既有意此道。便當
<lb ed="X" n="0263b24"/>真參實悟。求正人指與出路。此正人。吾有一訣可以
<lb ed="X" n="0263c01"/>勘驗。出離生死為正。流浪生死為邪。說無為法為正。
<lb ed="X" n="0263c02"/>說有為法為邪。無門路無階級為正。可以知知可以
<lb ed="X" n="0263c03"/>說說為邪。中心行道而外不毀法為正。駕言無礙任
<lb ed="X" n="0263c04"/>情恣肆為邪。子當如此辨別之。既得其人。死心蹋地
<lb ed="X" n="0263c05"/>務求安身立命一著。方是究竟法也。居南京。以所學
<lb ed="X" n="0263c06"/>倡後進。從者甚眾。晚修念佛三昧。泰昌元年卒。年八
<lb ed="X" n="0263c07"/>十一。贈諭德。崇禎末諡文端(憺園集．陶石簣集．明儒學案)。
<lb ed="X" n="0263c08"/>　　　唐宜之　名時。湖州人也。以諸生貢太學。出判壽陽。繼
<lb ed="X" n="0263c09"/>輔襄國。流賊破襄陽。宜之投端禮門左井中。家人掖
<lb ed="X" n="0263c10"/>之出。絕而復蘇。上書自訟。詔付三司究問。得白放還
<lb ed="X" n="0263c11"/>家。宜之初參蓮池。授以念佛法門。遂勤修淨業。諸眷
<lb ed="X" n="0263c12"/>屬皆能覆誦金剛經及普門品。晝則各習所業。夜則
<lb ed="X" n="0263c13"/>共集佛前回向以為常。甞言修淨土者以觀門為要。
<lb ed="X" n="0263c14"/>須穿衣喫飯常在觀中。或神遊蓮海。華中禮佛。或坐
<lb ed="X" n="0263c15"/>瞻寶剎。佛光照身。淨想既成。往生何待。遂專修佛觀。
<lb ed="X" n="0263c16"/>過南京長干寺。禮塔念佛。次見塔頂放白光。佛為現
<lb ed="X" n="0263c17"/>相。如黃金色。一日坐禪堂。推窗忽見大海中湧一山。
<lb ed="X" n="0263c18"/>佛坐其上。光明四徹。墻壁林木盡空不見。其精誠所
<lb ed="X" n="0263c19"/>感如此。宜之工文章。既歸心佛乘。每順世語言說諸
<lb ed="X" n="0263c20"/>法要。淮南李小有述廣仁品。宜之為序曰。學者聞胞
<lb ed="X" n="0263c21"/>民與物之說。亦有刻意推心引為同體。而無奈與自
<lb ed="X" n="0263c22"/>身痛癢畢竟不同。譬如蒙鏡照人。雖強以人面相逼。
<lb ed="X" n="0263c23"/>而鬚眉終不能了了。古人在畎畝中。未有天下之任。
<lb ed="X" n="0263c24"/>而念及一夫如己推溝。亦無奈其覺性明徹。眾生痛
<lb ed="X" n="0264a01"/>癢呼吸相關。故不禁其焦腸輪轉也。凡夫與眾生雖
<lb ed="X" n="0264a02"/>求親而反隔。聖人與眾生不求緣而自不隔。則覺與
<lb ed="X" n="0264a03"/>不覺之分也。聖人經理民物如拯溺救焚。千方百變
<lb ed="X" n="0264a04"/>皆是仁中之用。唯此覺性徧滿法界是之謂仁耳。伊
<lb ed="X" n="0264a05"/>尹天民之先覺者也。覺眾生與我不隔。而又覺眾生
<lb ed="X" n="0264a06"/>不能與我不隔。如父與子不能一心。安能禁其焦腸
<lb ed="X" n="0264a07"/>輪轉乎。夫如是自不得不以天下為己任。故曰伊尹
<lb ed="X" n="0264a08"/>聖之任者也。伊尹之任。盖自覺中來也。伊尹之任。天
<lb ed="X" n="0264a09"/>下不獨謂生民塗炭出之水火而已。若以此為任。後
<lb ed="X" n="0264a10"/>世豪傑將相皆然。安見其重哉。伊尹自思匹夫匹婦
<lb ed="X" n="0264a11"/>有不與被堯舜之澤者。若己推而內之溝中。欲使天
<lb ed="X" n="0264a12"/>下之人皆有匹夫匹婦不與被堯舜之澤者。若己推
<lb ed="X" n="0264a13"/>而內之溝中之思。此之謂先覺覺後覺。其任天下如
<lb ed="X" n="0264a14"/>此。故曰重也。盖眾生不覺。非止於不覺而已。不覺之
<lb ed="X" n="0264a15"/>言不可勝言也。不知君父是我頭目起愛戴想。則自
<lb ed="X" n="0264a16"/>然欺慢。不知百姓是我血肉起調理想。則自然貪虐。
<lb ed="X" n="0264a17"/>不知鳥獸魚鼈是我手足指爪起保護。想則自然屠
<lb ed="X" n="0264a18"/>戮。而諸受害之倫又不能覺知自性。起容受想。起平
<lb ed="X" n="0264a19"/>等想。起慈憫想。於是欺者還欺。虐者還虐。屠戮者還
<lb ed="X" n="0264a20"/>屠戮。合千百劫怨讐報施之慘禍。聖人大悲覺體了
<lb ed="X" n="0264a21"/>了盡知盡見。譬如祖父見子孫殘殺無已。安能禁其
<lb ed="X" n="0264a22"/>焦腸輪轉乎。是故聖人或以王法明吉凶之影響。或
<lb ed="X" n="0264a23"/>以天網昭禍福之不漏。或以三世因緣決因果之不
<lb ed="X" n="0264a24"/>昧。燦然明備矣。然憂世之君子。惟恐眾生聾聵易安。
<lb ed="X" n="0264b01"/>猶必隨其見之所到時有著述。而吾友小有起而輯
<lb ed="X" n="0264b02"/>其大成。曰廣仁品。小有慧根深厚一腔愷悌。先有仁
<lb ed="X" n="0264b03"/>品行世。本以妙生戒殺為宗。自後但見忠孝慈廉之
<lb ed="X" n="0264b04"/>事。則曰此其生機之布護也。但見貪饕淫縱之事。則
<lb ed="X" n="0264b05"/>曰此其殺機之橫流也。而廣仁品又因以出焉。向使
<lb ed="X" n="0264b06"/>小有非二十年至靜中討求。恍然得法界往來之路。
<lb ed="X" n="0264b07"/>何以為眾生之心如此。其焦腸輪轉乎宜之。他所著
<lb ed="X" n="0264b08"/>有蓮華世界書．如來香頻迦音等書刻行於世。甞自
<lb ed="X" n="0264b09"/>營生壙。旋捨之棲霞寺中。遺言死後必用茶毗法。臨
<lb ed="X" n="0264b10"/>終現諸瑞相。正念而逝(金剛持驗記．淨土晨鐘．廣仁品序)。
<lb ed="X" n="0264b11"/>　　　瞿元立　名汝稷。蘇州常熟人。以父文懿公蔭為官。歷
<lb ed="X" n="0264b12"/>黃州知府。徙邵武。再守辰州。遷長蘆鹽運使。其在官
<lb ed="X" n="0264b13"/>以名節自厲。清望歸之。以太僕少卿致仕歸。元立受
<lb ed="X" n="0264b14"/>業於管東溟。學通內外。尤盡心於佛法。時徑山刻大
<lb ed="X" n="0264b15"/>藏。元立為文導諸眾信。破除異論。其言曰。世之誕佛
<lb ed="X" n="0264b16"/>者皆比於范縝之神滅也。而神滅非聖人所立教也。
<lb ed="X" n="0264b17"/>夫神也者。妙萬物而為言者也。即心也。即道也。範圍
<lb ed="X" n="0264b18"/>天地。曲成萬物。聖人所以參贊化育者也。是豈形之
<lb ed="X" n="0264b19"/>所及也。唯聖人為能窮神。而庸愚固未甞亡。特不知
<lb ed="X" n="0264b20"/>其即道耳。故曰百姓日用而不知。不知則一狥於形。
<lb ed="X" n="0264b21"/>於是遺範圍天地之廣大而自局。棄曲成萬物之微
<lb ed="X" n="0264b22"/>妙而自穢。終日役役不過耳目口腹。聖人愍焉。故喻
<lb ed="X" n="0264b23"/>之曰形而上者謂之道。形而下者謂之器。謂之道。復
<lb ed="X" n="0264b24"/>慮人之自畫。而高遠之謂非己所及也。故曰利用出
<lb ed="X" n="0264c01"/>入民咸用之謂之神。堯之所以堯窮此神也。桀之所
<lb ed="X" n="0264c02"/>以桀昧此神也。是神者遡之無始。推之無終。豈形生
<lb ed="X" n="0264c03"/>而始生。形滅而隨滅哉。形有盡而神無窮。故曰原始
<lb ed="X" n="0264c04"/>反終。故知死生之說精氣為物。游魂為變。是故知鬼
<lb ed="X" n="0264c05"/>神之情狀。而縝之言曰。形即神也。神即形也。形生而
<lb ed="X" n="0264c06"/>神生。形滅而神滅。藉如縝言。操則存者存形與舍。則
<lb ed="X" n="0264c07"/>亡者形亡。與出入無時莫知其鄉。百髓九竅六臟誰
<lb ed="X" n="0264c08"/>為然與。心不在焉。視而不見。夢說築巖。豈目所矚。處
<lb ed="X" n="0264c09"/>今而憶昔。在吳而知越。何形之能然。縝亦不思甚矣。
<lb ed="X" n="0264c10"/>縝之言。使人重形而遺神。淪胥以溺者也。謂形即神。
<lb ed="X" n="0264c11"/>則舍形無我。舍形無我則凡形之所欲皆我之所欲。
<lb ed="X" n="0264c12"/>而以禮義維之。是強也。是外鑠也。神不滅而謂滅。則
<lb ed="X" n="0264c13"/>堯桀均盡。顏跖均生。均生則縱逸者自適。均盡則好
<lb ed="X" n="0264c14"/>修者徒勞。於是示之以餘慶。戒之以百殃。則見以為
<lb ed="X" n="0264c15"/>茫昧而難徵也。揭之以仁義。則以為仁義攖人心。揭
<lb ed="X" n="0264c16"/>之以性善。則以為性惡。則以為善惡混幾何。其能信
<lb ed="X" n="0264c17"/>之。於是聿皇得喪徽纏。貪毒惡積而不可掩。罪大而
<lb ed="X" n="0264c18"/>不可解。沉瀹昏衢莫能自出。旋復流浪為苦無已。如
<lb ed="X" n="0264c19"/>來智入三世。圓應眾機。五時說法。海墨不可勝紀。其
<lb ed="X" n="0264c20"/>流入震旦者。纔海墨之一滴。是為今一大藏。其語報
<lb ed="X" n="0264c21"/>則徵之三世。其語性則盡之妙覺。知三世之報則堯
<lb ed="X" n="0264c22"/>桀不均盡。知性覺之妙則性善無所疑。故下焉者得
<lb ed="X" n="0264c23"/>其說必惕於三世之報。惡不俟懲而革。善不俟勸而
<lb ed="X" n="0264c24"/>行矣。上焉者得其說。則妙契性善之真。居仁由義若
<lb ed="X" n="0265a01"/>耳聽目視。何有攖我心哉。是以聖賢之教得如來而
<lb ed="X" n="0265a02"/>大暢。惜哉縝之不講。謂神滅形滅而誕佛也。惟如來
<lb ed="X" n="0265a03"/>之教能窮此神之廣大微妙。語其大則天地者無盡
<lb ed="X" n="0265a04"/>大海之一漚耳。元會運世者無盡時劫之一瞬耳。語
<lb ed="X" n="0265a05"/>其妙則無聲無臭。此之空諦也。精一執中此之尸波
<lb ed="X" n="0265a06"/>羅密也。一言演為無量義。竟古今而推之莫能竟也。
<lb ed="X" n="0265a07"/>儒佛之是非。黃老之秘密。與夫百家之雄辨。一言蔽
<lb ed="X" n="0265a08"/>之而有餘也。佐堯而堯。佐舜而舜。父以之而慈。子以
<lb ed="X" n="0265a09"/>之而孝。護法以之而護諸眾生。帝釋以之而離愛。梵
<lb ed="X" n="0265a10"/>天以之而勝慧。二乘以之而回向真乘。菩薩以之而
<lb ed="X" n="0265a11"/>證入妙覺。四聖六凡無根不被。故其言必至於海墨
<lb ed="X" n="0265a12"/>也。河沙妙德罔越窮神。故其要必歸於一乘也。世出
<lb ed="X" n="0265a13"/>世法莫不竭盡無餘矣。是以世之興。王莫不尊尚。我
<lb ed="X" n="0265a14"/>太祖太宗彌極紹隆。太祖既刻大藏於留都。太宗復
<lb ed="X" n="0265a15"/>刻大藏於京師。列聖纘緒底今無替。至於列代名卿
<lb ed="X" n="0265a16"/>宿儒。或行峻一世。或文雄百代。龍翰鳳雛之彥。蘭薰
<lb ed="X" n="0265a17"/>雪白之賢。歸命法流頤真靈筏者。數之更僕未易終
<lb ed="X" n="0265a18"/>也。嗟乎四大假合也。百年旦暮也。昔之所歷於今奚
<lb ed="X" n="0265a19"/>存。今之所存又何可恃。至愛終離。大業終棄。神之未
<lb ed="X" n="0265a20"/>窮。茫茫安托。適百里而不得其所托。則皇皇焉浩劫
<lb ed="X" n="0265a21"/>之適。何翅百里七趣紛沓。所托非定。狃百年之得喪
<lb ed="X" n="0265a22"/>而輕萬劫之流浪。可不謂大哀耶。故濟我於一時者
<lb ed="X" n="0265a23"/>不及濟我於一世者也。俾我一世得所安者不如使
<lb ed="X" n="0265a24"/>我浩劫得所安者也。求濟我於浩劫者非如來之教
<lb ed="X" n="0265b01"/>而何。姑未敢論受果登地第。能汎瀾覺海。少溉餘潤。
<lb ed="X" n="0265b02"/>則契根根塵塵。靡不周徧法界。於是纏盖不能縻。陰
<lb ed="X" n="0265b03"/>陽不能控。翛兮其翔。汩兮其集。究曠劫於剎那。拔九
<lb ed="X" n="0265b04"/>類於半偈。莫尚於是矣。密藏．幻余二上人。以南北二
<lb ed="X" n="0265b05"/>藏皆梵筴。流通不易。思刻方冊。廣其流通。拯溺之慈
<lb ed="X" n="0265b06"/>甚盛。諸龍象敷美其事盡矣。予特恐世之誕佛者或
<lb ed="X" n="0265b07"/>沮之。遂書此以輔韋駄氏之跋折羅杵云。又於佛前
<lb ed="X" n="0265b08"/>說誓曰。願畢我形壽。力荷此法藏。苟可效我力。靡所
<lb ed="X" n="0265b09"/>不自竭。念昔佛菩薩。以此法藏故。剝皮以為紙。析骨
<lb ed="X" n="0265b10"/>以為筆。書寫此經卷。積如須彌山。今此真丹國。陟釐
<lb ed="X" n="0265b11"/>瑩於玉。無事以我皮。充此法藏用。使我皮可用。剝所
<lb ed="X" n="0265b12"/>不敢辭。域有蒙氏筆。無事析我骨。使我骨可用。析所
<lb ed="X" n="0265b13"/>不敢辭。我今雖食貧。檀貲當勉具。歷仕及歸農。隨緣
<lb ed="X" n="0265b14"/>力為辦。不直此一生。願盡未來際。常以此法藏。普度
<lb ed="X" n="0265b15"/>諸眾生。同時發願者又有曾乾亨．傅光宅．唐文献．曾
<lb ed="X" n="0265b16"/>鳳儀．徐琰．于立玉．吳惟明．王宇泰．袁了凡共九人。其
<lb ed="X" n="0265b17"/>文俱刻徑山藏中。元立甞上溯諸佛。下逮宗門。撮其
<lb ed="X" n="0265b18"/>語要為指月錄。盛行於世。後終老於家。於時士大夫
<lb ed="X" n="0265b19"/>學佛者所在多有。其不列於傳者並著其大概如左。
<lb ed="X" n="0265b20"/>朱兆隆。名國祚。秀水人。萬歷十一年登進士第第一。
<lb ed="X" n="0265b21"/>天啟朝拜武英殿大學士。在官侃侃持大體。進退以
<lb ed="X" n="0265b22"/>禮。事具明史傳中。居常自奉淡泊。日必闔戶閱一卷
<lb ed="X" n="0265b23"/>書。又靜坐久之乃出。既乞休歸。舟中人見之。知所閱
<lb ed="X" n="0265b24"/>者乃金剛經也。已而謂其子曰。我生平榮枯不較。順
<lb ed="X" n="0265c01"/>逆一如。只得金剛經中無我相無人相六字之力。又
<lb ed="X" n="0265c02"/>時呼老鄰說經中大意。天啟四年預知將終。命酒自
<lb ed="X" n="0265c03"/>酌。端坐而逝。鼻中玉筯下垂。久之乃隱。諡文恪。鍾伯
<lb ed="X" n="0265c04"/>敬。名惺。竟陵人。萬歷中進士。官禮部主事。出為福建
<lb ed="X" n="0265c05"/>提學。一年以父憂歸。服除不出。年將五十。自念人生
<lb ed="X" n="0265c06"/>無常。佛性漸失。不覺悲淚。乃專精首楞嚴經。眠食造
<lb ed="X" n="0265c07"/>次皆執卷熟思。與永新賀中男往復參訂。成楞嚴如
<lb ed="X" n="0265c08"/>說十卷。將歿前三日。告於佛。請大僧授五戒。法名斷
<lb ed="X" n="0265c09"/>殘。願生生世世為比邱優婆塞。遂逝。崑山王弱生。名
<lb ed="X" n="0265c10"/>志堅。萬歷中進士。官終湖廣提學。其學博通內外。與
<lb ed="X" n="0265c11"/>弟平仲與遊。並禮雲棲宏公稱弟子。弱生甞手寫華
<lb ed="X" n="0265c12"/>嚴經。至再晚修兜率觀。卒於官。未卒前兩月。嘉定徐
<lb ed="X" n="0265c13"/>成民治閻羅事。言弱生已注名上生兜率矣。既弱生
<lb ed="X" n="0265c14"/>自官所寄所著彌勒懺歸。乃驗成民言不虗也。平仲
<lb ed="X" n="0265c15"/>名志長與遊名志慶。皆博學有高行。老於公車。其手
<lb ed="X" n="0265c16"/>書華嚴經各一部。金壇王宇泰。名肯堂。父方麓。名樵。
<lb ed="X" n="0265c17"/>萬歷中以南京右都御史致仕歸。得疾苦躁。宇泰奉
<lb ed="X" n="0265c18"/>金剛經進曰。願大人澄心聽兒誦經。方麓頷之。誦至
<lb ed="X" n="0265c19"/>無我相無人相。方麓微笑曰。煩惱本空。我相何在。遂
<lb ed="X" n="0265c20"/>起坐合掌而逝。宇泰既成進士。官翰林檢討。終福建
<lb ed="X" n="0265c21"/>參政。平生博通教乘。尤精相宗。以慈恩成唯識疏既
<lb ed="X" n="0265c22"/>亡。學者無所取證。乃創唯識證義十卷。書成力疾校
<lb ed="X" n="0265c23"/>讐刻行於世。曰此龍華之羔雉也。初高原昱公以宇
<lb ed="X" n="0265c24"/>泰之請演唯識俗詮。既成浙江布政使。吳體中施金
<lb ed="X" n="0266a01"/>刻之為之序曰。眾生念念執我。在在執法。古佛語之
<lb ed="X" n="0266a02"/>曰無勞執也。此唯識耳。遮執之談。何關表識。而逐影
<lb ed="X" n="0266a03"/>伺聲之流。乃至望識幢而生執。夫識真如之病與夢
<lb ed="X" n="0266a04"/>也。病與夢誠非無。顧何得言誠是有。吾求之始。大覺
<lb ed="X" n="0266a05"/>湛澄識於何生。吾求之終。佛智歷然識向何滅。言思
<lb ed="X" n="0266a06"/>路絕。擬議道窮。坐見八識恍然墮矣。隨即名轉義。不
<lb ed="X" n="0266a07"/>等於斡旋。轉即是智境。非立於對待。未轉通智。全體
<lb ed="X" n="0266a08"/>是識。病外無身。既轉通識。全體是智。覺來無夢。如是
<lb ed="X" n="0266a09"/>則天親不得已以有頌。護法不得已以有論。高原上
<lb ed="X" n="0266a10"/>人亦不得已而有俗詮乎。體中。名用。先桐城人。從紫
<lb ed="X" n="0266a11"/>柏老人遊。復徑山化城寺貯藏經板為流通計。叔父
<lb ed="X" n="0266a12"/>應賓。官翰林編修。受雲棲戒為優婆塞。敬信尤篤。雲
<lb ed="X" n="0266a13"/>棲碑誌多出其手。華亭董元宰。名其昌。為諸生時參
<lb ed="X" n="0266a14"/>紫柏老人。與密藏師激揚大事。遂博觀大乘經。力究
<lb ed="X" n="0266a15"/>竹篦子話。一日舟過武塘。念香巖擊竹因緣。以手敲
<lb ed="X" n="0266a16"/>張帆竹竿。瞥然有省。自後不疑從上公案。因讀華嚴
<lb ed="X" n="0266a17"/>合論。作偈云。帝網重珠徧剎塵。都來當念兩言真。華
<lb ed="X" n="0266a18"/>嚴論主分明舉。五十三參鈍置人。又云。儒衣僧帽道
<lb ed="X" n="0266a19"/>人鞋。百劫莊嚴不受些。笑倒靈山臨末會。生平伎倆
<lb ed="X" n="0266a20"/>一枝花。萬歷中成通士。官至禮部尚書。告歸。諡文敏
<lb ed="X" n="0266a21"/>(明文偶鈔．刻藏緣起．常熟志．密藏禪師遺稿附錄．明史．金剛新異錄．鍾伯敬集．活閻君紀略．[薜/米]菴別錄．金剛果
<lb ed="X" n="0266a22"/>報．唯識證義序．唯識俗詮序．雲棲法彙．畫禪隨筆)。
<lb ed="X" n="0266a23"/>知歸子曰。儒佛盛衰實相表裏。曹溪之化盛而李翱
<lb ed="X" n="0266a24"/>演復性之書。東林之教行而周子抉無極之秘。其發
<lb ed="X" n="0266b01"/>軫迥殊而歸宗非別。洎於明道推闡天人。研窮性命。
<lb ed="X" n="0266b02"/>往往契金剛無住之旨。維摩不二之門。然而痛斥枯
<lb ed="X" n="0266b03"/>禪。深排二乘。非獨顯提名教。抑且陰翼禪宗。雖排斥
<lb ed="X" n="0266b04"/>之言不無太過。將願力所憑別有深旨乎。降及象山．
<lb ed="X" n="0266b05"/>慈湖．陽明．心齋諸先生。直契心源。痛除枝葉。宜乎登
<lb ed="X" n="0266b06"/>少林之堂。飲曹溪之水。而乃曲為眾生。嚴分經界。權
<lb ed="X" n="0266b07"/>實互用。冥顯難窺。越至明之末造。籓籬既撤。華梵交
<lb ed="X" n="0266b08"/>宣。覲彌陀於數仞墻中。謁庖犧於菩提樹下。大同之
<lb ed="X" n="0266b09"/>化於是為昭然。或徒尚空言。終乖實相。長顢頇之習。
<lb ed="X" n="0266b10"/>開閃爍之風。亦識法者所深懼也。予錄自宋以來諸
<lb ed="X" n="0266b11"/>先生。其一意宗儒者不敢旁濫。若出入二教。信向慤
<lb ed="X" n="0266b12"/>誠。踐履篤實者。采其議論以導將來。如管楊以下諸
<lb ed="X" n="0266b13"/>公其尤著者也。子思曰。道並行而不相悖。孟子曰。夫
<lb ed="X" n="0266b14"/>道一而已矣。非忘言之倫。奚足以語於斯哉。
<lb ed="X" n="0266b15"/>
<lb ed="X" n="0266b16"/>
<lb ed="X" n="0266b17"/>
<lb ed="X" n="0266b18"/>居士傳四十五
<lb ed="X" n="0266b19"/>
<lb ed="X" n="0266b20"/>　　袁了凡傳
<lb ed="X" n="0266b21"/>袁了凡。名黃。江南吳江人。故字學海。幼孤業醫。有術
<lb ed="X" n="0266b22"/>者孔生。善皇極數。推了凡命。勸令習儒書曰。明年當
<lb ed="X" n="0266b23"/>補諸生。後以貢生為知縣。終五十二歲。然無子。了凡
<lb ed="X" n="0266b24"/>之先贅嘉善殳氏。遂補嘉善縣學生。既而貢太學。其
<lb ed="X" n="0266c01"/>考校名次廩米斗石之數悉符孔生懸記語。頃之訪
<lb ed="X" n="0266c02"/>雲谷禪師於棲霞。與雲谷坐對一室。三晝夜不瞑。雲
<lb ed="X" n="0266c03"/>谷異之曰。子晝夜中不起妄想。入道不難也。了凡曰。
<lb ed="X" n="0266c04"/>吾生平有孔生者懸記之。既驗矣。榮辱生死其有定
<lb ed="X" n="0266c05"/>數審矣。知妄想之無益也。息之久矣。雲谷曰。吾以豪
<lb ed="X" n="0266c06"/>傑之士待子。不知子之為凡夫也。人之生固前有定
<lb ed="X" n="0266c07"/>數焉。然大善大惡之人則皆非前數之所得定也。子
<lb ed="X" n="0266c08"/>二十年坐孔生算中。不得一毫轉動。凡夫哉。曰然則
<lb ed="X" n="0266c09"/>定數可變乎。雲谷曰。命自我造。福自己求。一切福田
<lb ed="X" n="0266c10"/>不離自性。反躬內省感無不通。何為其不可變也。孔
<lb ed="X" n="0266c11"/>生懸記汝者何。試說之。了凡以告。雲谷曰。汝自揣應
<lb ed="X" n="0266c12"/>得科第否。應生子否。了凡自忖良久曰。不應也。好逸
<lb ed="X" n="0266c13"/>惡勞。恃才矜名。多言善怒喜潔嗜飲之數者。俱非載
<lb ed="X" n="0266c14"/>福之基也。雲谷曰。人苦不知非。子知非。子即痛刷之。
<lb ed="X" n="0266c15"/>從前種種譬如昨日死。從後種種譬如今日生。此義
<lb ed="X" n="0266c16"/>理再生之身也。何前數之不可變也。了凡韙其言。肅
<lb ed="X" n="0266c17"/>容再拜曰謹受教。因為疏。發己過於佛前。誓立功行
<lb ed="X" n="0266c18"/>三千以自贖。雲谷於是授以功過格。教以準提呪。謂
<lb ed="X" n="0266c19"/>曰。事天立命。須於何思何慮時。實信天人合一之理。
<lb ed="X" n="0266c20"/>於此起善行。是真善行。於此言感通。是真感通。孟子
<lb ed="X" n="0266c21"/>論立命曰。夭壽不二。修身以俟之。曰夭壽則一切順
<lb ed="X" n="0266c22"/>逆該之矣。曰修則一切過惡不容姑忍矣。曰俟則一
<lb ed="X" n="0266c23"/>切覬覦一切將迎皆當薙絕矣。到此地位。纖毫不動。
<lb ed="X" n="0266c24"/>求即無求。不離有欲之中。直造先天之境。汝今未能。
<lb ed="X" n="0267a01"/>但持準提呪無令間斷。持至純熟。持而不持不持而
<lb ed="X" n="0267a02"/>持。日用應緣念頭不動則靈驗矣。是日更字了凡。自
<lb ed="X" n="0267a03"/>後終日兢兢。暗室獨處戰惕倍至。遇人憎毀恬然容
<lb ed="X" n="0267a04"/>受不校也。其明年為隆慶四年舉於鄉。自言行履未
<lb ed="X" n="0267a05"/>純。檢身多悔。積十餘年而前所誓三千行始滿。復誓
<lb ed="X" n="0267a06"/>再行三千行。無何生子儼。又三年後所誓滿。復誓行
<lb ed="X" n="0267a07"/>一萬行。後四年為萬歷十四年成進士。授寶坻知縣。
<lb ed="X" n="0267a08"/>了凡自為諸生。好學問。通古今之務。象緯律算兵政
<lb ed="X" n="0267a09"/>河渠之說靡不曉練。其在官孜孜求利民。治績甚著。
<lb ed="X" n="0267a10"/>而終以善行遲久未完自疚責。一夕夢神告曰。減糧
<lb ed="X" n="0267a11"/>一事萬行完矣。初寶坻田賦每畝二分三釐七毫。了
<lb ed="X" n="0267a12"/>凡為區畫利病。請於上官得減至一分四釐六毫。神
<lb ed="X" n="0267a13"/>人所言指此也。縣數被潦。乃濬三坌河築堤以禦之。
<lb ed="X" n="0267a14"/>又令民沿海岸植柳。海水挾沙上。遇柳而淤。久之成
<lb ed="X" n="0267a15"/>堤。治溝塍。課耕種。曠土日闢。省諸徭役以便民。後七
<lb ed="X" n="0267a16"/>年擢兵部。職方司主事。會朝鮮被倭難。來乞師經略。
<lb ed="X" n="0267a17"/>宋應昌奏了凡軍前贊畫兼督朝鮮兵。提督李如松
<lb ed="X" n="0267a18"/>以封貢紿倭。倭信之不設備。如松遂襲。破倭於平壤。
<lb ed="X" n="0267a19"/>了凡面折如松不應行詭道。虧損國體。而如松麾下
<lb ed="X" n="0267a20"/>又殺平民為首功。了凡爭之強。如松怒。獨引兵而東。
<lb ed="X" n="0267a21"/>倭襲了凡。了凡擊却之。而如松軍果敗。思脫罪。更以
<lb ed="X" n="0267a22"/>十罪劾了凡。而了凡旋以拾遺被議。削籍歸。居常誦
<lb ed="X" n="0267a23"/>持經呪習禪觀。日有課程。公私遽冗。未甞暫輟。初與
<lb ed="X" n="0267a24"/>僧幻予．密藏議刻小本藏經。閱數年事頗集。遂於佛
<lb ed="X" n="0267b01"/>前發願云。黃自無始以來。迷失真性。枉受輪迴。今幸
<lb ed="X" n="0267b02"/>生人道。誠心懺悔破戒障道重罪。勤修種種善道。覩
<lb ed="X" n="0267b03"/>諸眾生現溺苦海。不願生天獨受樂趣。覩諸眾生昏
<lb ed="X" n="0267b04"/>迷顛倒。不願證聲聞緣覺自超三界。但願諸佛憐我。
<lb ed="X" n="0267b05"/>賢聖助我。即賜神丹或逢仙草。證五通仙果。住五濁
<lb ed="X" n="0267b06"/>惡世。救度眾生。力持大法永不息滅。又願得六神通。
<lb ed="X" n="0267b07"/>智慧頓開。辯才無量。一切法門靡不精進。世間眾藝
<lb ed="X" n="0267b08"/>高擅古今。使外道闡提垂首折伏。作如來之金湯。護
<lb ed="X" n="0267b09"/>正法於無盡。發願已。書之冊。為唱導焉。家不富而好
<lb ed="X" n="0267b10"/>施。歲捐米數百石。飯僧居其大半。餘施窮乏者。曰傳
<lb ed="X" n="0267b11"/>佛法者僧也。吾故急焉。妻賢助之施。亦自記功行。不
<lb ed="X" n="0267b12"/>能書。以鵝翎莖漬硃逐日標歷本。或見了凡積功少
<lb ed="X" n="0267b13"/>即顰蹙。甞為子製絮衣。了凡曰何不用棉。曰欲得餘
<lb ed="X" n="0267b14"/>錢以衣凍者耳。了凡喜曰。若能是。不患此子無祿矣。
<lb ed="X" n="0267b15"/>家居十餘年。卒年七十四。憙宗朝追敘征倭功。贈尚
<lb ed="X" n="0267b16"/>寶司少卿。著誡子文行於世。其積善篇曰。易曰積善
<lb ed="X" n="0267b17"/>之家必有餘慶。然其真假端曲是非半滿大小難易。
<lb ed="X" n="0267b18"/>當深辨也。何謂真假。人之行善利人者公。公則為真。
<lb ed="X" n="0267b19"/>利己者私。私則為假。根心者真。襲跡者假。無為而為
<lb ed="X" n="0267b20"/>者真。有為而為者假。何謂端曲。今人見謹原之士。類
<lb ed="X" n="0267b21"/>以為善。其次則取邊幅自守者。至言大而行不揜者
<lb ed="X" n="0267b22"/>棄之矣。然聖人思狂者與狷者而以原人為德賊。是
<lb ed="X" n="0267b23"/>流俗之取捨與聖人反也。天地鬼神之福善禍淫與
<lb ed="X" n="0267b24"/>聖人同是非。不與世俗同取舍。有志積善者慎無狥
<lb ed="X" n="0267c01"/>流俗之耳目也。但於己心隱微默默自洗滌。默默自
<lb ed="X" n="0267c02"/>檢點。如其純為濟世之心則為端。有一毫媚世之心
<lb ed="X" n="0267c03"/>即為曲。純為愛人之心則為端。有一毫憤世之心即
<lb ed="X" n="0267c04"/>為曲。何謂是非。魯國之法有贖人於諸侯者受金於
<lb ed="X" n="0267c05"/>府。子貢贖人而不受金。孔子聞之曰。自今以往無贖
<lb ed="X" n="0267c06"/>人於諸侯者矣。子路拯人於溺。其人謝以牛。子路受
<lb ed="X" n="0267c07"/>之。孔子喜曰。自今魯國多拯人於溺者矣。故知人之
<lb ed="X" n="0267c08"/>為善不論見行而論流極。現行善其流足害人。非善
<lb ed="X" n="0267c09"/>也。現行似未盡善。而其流足以濟人。非不善也。何謂
<lb ed="X" n="0267c10"/>半滿。易言善不積不足以成名。是如貯物於器焉。勤
<lb ed="X" n="0267c11"/>而貯之。日積而滿。懈而不貯則不滿也。此一說也。昔
<lb ed="X" n="0267c12"/>有女子入寺施錢二文。主僧親為懺悔。及後入宮。回
<lb ed="X" n="0267c13"/>施千金。主僧令其徒回向而已。女子問其故。僧曰。前
<lb ed="X" n="0267c14"/>者施心甚虔。非老僧親懺不足報德。今則有間矣。此
<lb ed="X" n="0267c15"/>千金為半。二文為滿也。鍾離授丹於呂仙。點鐵成金
<lb ed="X" n="0267c16"/>可以濟世。呂問曰終變否。曰五百年後當復本質。呂
<lb ed="X" n="0267c17"/>曰如此則悞五百年後人。吾不為也。曰修仙要積三
<lb ed="X" n="0267c18"/>千功行。汝此一言三千功行滿矣。又一說也。又為善
<lb ed="X" n="0267c19"/>而心不著善。則隨所成就皆得圓滿。心著於善終身
<lb ed="X" n="0267c20"/>勤厲止於半善。譬如以財施人。內不見己。外不見人。
<lb ed="X" n="0267c21"/>中不見所施之物。是謂三輪體空。是謂一心清淨。則
<lb ed="X" n="0267c22"/>斗粟可以種無涯之福。一文可以消千劫之災。苟此
<lb ed="X" n="0267c23"/>心未忘。雖施萬鎰福不滿也。又一說也。何謂大小。昔
<lb ed="X" n="0267c24"/>衛仲達為館職。被攝至冥司。吏呈善惡二錄。惡錄盈
<lb ed="X" n="0268a01"/>庭。善錄如筯而已。以稱平之。則善錄重而衡仰。惡錄
<lb ed="X" n="0268a02"/>輕而衡低。仲達問何書重如是。吏曰朝廷甞大興工
<lb ed="X" n="0268a03"/>役。造三山橋。君上疏諫止之。此疏藁也。仲達曰。某雖
<lb ed="X" n="0268a04"/>言之。未見從。於事何補。吏曰。雖未見從。君一念之仁
<lb ed="X" n="0268a05"/>已被萬民。善力大矣。故知善在天下國家。雖少而大。
<lb ed="X" n="0268a06"/>若在一身。雖多亦小。何謂難易。先儒謂克己須從難
<lb ed="X" n="0268a07"/>克處克。夫子告樊遲為仁曰。先難。若難舍處能舍。難
<lb ed="X" n="0268a08"/>忍處能忍。斯可貴矣。善量無窮。義類亦眾。有志力行
<lb ed="X" n="0268a09"/>推而廣之。其改過篇曰。夫造福遠災。未論行善先宜
<lb ed="X" n="0268a10"/>改過。然改過有機。其機在心。第一要發耻心。孟子曰。
<lb ed="X" n="0268a11"/>耻之於人大矣。以能用耻則聖賢。不能用耻則禽獸。
<lb ed="X" n="0268a12"/>幾希之間。其危甚矣。第二要發畏心。日月在上。鬼神
<lb ed="X" n="0268a13"/>難欺。雖在隱微。實昭鑒之。一念悔悟真誠。足滌百年
<lb ed="X" n="0268a14"/>宿穢。譬如幽谷。一燈才照。積暗俱除。故過不論久近。
<lb ed="X" n="0268a15"/>貴於能改。但人命無常。一息不屬。欲改無由。可為哀
<lb ed="X" n="0268a16"/>痛。第三要發勇心。人不改過。多是因循退縮。若有刻
<lb ed="X" n="0268a17"/>不能安之。心如毒蛇螫指。疾速斬除。不肯姑待。此風
<lb ed="X" n="0268a18"/>雷之益也。然人之過有從事上改者。有從理上改者。
<lb ed="X" n="0268a19"/>有從心上改者。工夫不同。效驗亦異。如前日殺生。今
<lb ed="X" n="0268a20"/>戒不殺。前日怒詈。今戒不怒。就事而改。強制於外。其
<lb ed="X" n="0268a21"/>難百倍。且病根終在。東滅西生。非究竟廓然之道也。
<lb ed="X" n="0268a22"/>善改過者。未禁其事。先明其理。如過在殺生。即思曰。
<lb ed="X" n="0268a23"/>上帝好生。物皆戀命。殺彼養己。於心不安。且其在彼
<lb ed="X" n="0268a24"/>既受屠割。復入鼎鑊。種種痛苦徹骨入髓。而其在己
<lb ed="X" n="0268b01"/>珍饌羅列。食過即空。疏食菜羮儘可充腹。何為戕物
<lb ed="X" n="0268b02"/>虧仁造虗妄業。如前日好怒。必思曰。人有不及。情所
<lb ed="X" n="0268b03"/>宜矜。悖理相干。於我何與。無可怒者。又思天下無自
<lb ed="X" n="0268b04"/>是之豪傑。無尤人之聖賢。行有不得。悉以自反。謗毀
<lb ed="X" n="0268b05"/>之來。歡然受賜。且聞謗不怒。雖讒焰灼天。如火焚空。
<lb ed="X" n="0268b06"/>終將自息。聞謗而怒。雖巧言力辯。如蠶作繭。自取纏
<lb ed="X" n="0268b07"/>綿。不惟無益。兼有大損。其餘種種過惡。皆當據理思
<lb ed="X" n="0268b08"/>之。此理日明。過將自止。何謂從心而改。過有千端。惟
<lb ed="X" n="0268b09"/>心所造。吾心不動。過安從生。學者於好色好名好貨
<lb ed="X" n="0268b10"/>好怒。種種過端不必逐類尋求。但當一心為善。時時
<lb ed="X" n="0268b11"/>正念現前。邪念即起污染不上。如太陽當空魍魎自
<lb ed="X" n="0268b12"/>遯。如紅爐炙炭雪點自消。此精一之正傳。乃執中之
<lb ed="X" n="0268b13"/>大道。如斬毒樹直斷其根。枝枝而求。葉葉而摘。祇益
<lb ed="X" n="0268b14"/>自勞。終成迷復。大抵最上治心。當下清淨。纔動即覺。
<lb ed="X" n="0268b15"/>覺之即無。苟未能然。則明理以遣之。又未能然。隨事
<lb ed="X" n="0268b16"/>以禁之。發願痛改。明須良朋提撕。幽須鬼神證明。一
<lb ed="X" n="0268b17"/>心懺悔。晝夜不懈。經一七二七以至一月二月三月
<lb ed="X" n="0268b18"/>必有效驗。或覺心神恬曠。或覺智慧頓開。或處冗沓
<lb ed="X" n="0268b19"/>而觸念皆通。或遇冤讐而回嗔作喜。或夢吐黑物。或
<lb ed="X" n="0268b20"/>夢往聖先賢提擕接引。或夢飛步太虗。或夢幡幢寶
<lb ed="X" n="0268b21"/>盖種種勝事。皆過消罪滅之象也。然不得執此自高。
<lb ed="X" n="0268b22"/>畫而不進。義理無窮。功行無窮。昔蘧伯玉行年五十
<lb ed="X" n="0268b23"/>而知四十九年之非。吾輩身為凡流。過惡蝟集。而回
<lb ed="X" n="0268b24"/>思往事。常若不見。有過者心粗而眼翳也。是宜日日
<lb ed="X" n="0268c01"/>知非。日日改過。一日不知非。即一日安於自是。一日
<lb ed="X" n="0268c02"/>無過可改。即一日無步可進。天下聰明才俊不少。所
<lb ed="X" n="0268c03"/>以德不加修。業不加廣。總由冒昧因循空過一生。不
<lb ed="X" n="0268c04"/>可不深思而自勉也。儼後亦成進士。終高要知縣(吳江
<lb ed="X" n="0268c05"/>志．馮開之集．丹桂籍．密藏禪師遺稿附錄)。
<lb ed="X" n="0268c06"/>知歸子曰。了凡既歿百有餘年。而功過格盛傳於世。
<lb ed="X" n="0268c07"/>世之欲善者慮無不知效法了凡。然求如了凡之真
<lb ed="X" n="0268c08"/>誠懇至。由淺既深。未數數也。或疑了凡喜以禍福因
<lb ed="X" n="0268c09"/>果導人。為不知德本。予竊非之。蓮華經曰。先以欲鈎
<lb ed="X" n="0268c10"/>牽。後令入佛智。孟子於齊梁諸君。往往即好色好貨
<lb ed="X" n="0268c11"/>好樂好臺池鳥獸田獵遊觀。納之歸大道。謂非袁氏
<lb ed="X" n="0268c12"/>之旨耶。賢智立言因時。而制權各有至苦之心。又各
<lb ed="X" n="0268c13"/>有其生平得力之故。未必盡同。考了凡行事。其始盖
<lb ed="X" n="0268c14"/>亦因欣羨而生趨向者。乃其後遂若饑食渴飲之不
<lb ed="X" n="0268c15"/>可缺焉。何其誠也。後又得讀其誡子文。敬其志。刪其
<lb ed="X" n="0268c16"/>要而論之。樂善君子當有取焉。
<lb ed="X" n="0268c17"/>　汪大紳云。帶業修行中一箇有力量人。為袁氏之
<lb ed="X" n="0268c18"/>　學者。須識得佛氏十善五戒六度萬行。與道家太
<lb ed="X" n="0268c19"/>　上感應。皆是聖人作易開物成務之旨。方不至墮
<lb ed="X" n="0268c20"/>　落。不然饒你做到轉輪王。一朝墮落。終為牛領中
<lb ed="X" n="0268c21"/>　蝨蟲耳。
<lb ed="X" n="0269a01"/>居士傳四十六
<lb ed="X" n="0269a02"/>
<lb ed="X" n="0269a03"/>　　袁伯修中郎小修傳
<lb ed="X" n="0269a04"/>袁伯修。名宗道。號香光居士。湖北公安人也。弟中郎。
<lb ed="X" n="0269a05"/>名宏道。號石頭居士。小修。名中道。號上生居士。三人
<lb ed="X" n="0269a06"/>同母生。母龔氏。日誦金剛經。一日有巨蛛自梁下。繞
<lb ed="X" n="0269a07"/>經行數匝。俄對經蹲而伏。母曰爾聽經來耶。乃誦經。
<lb ed="X" n="0269a08"/>至六如偈。蛛微動若作禮狀。終卷視之。已化去矣。因
<lb ed="X" n="0269a09"/>為龕葬之。建小塔焉。三人少以文名。長而皆好禪宗。
<lb ed="X" n="0269a10"/>萬歷中先後舉進士。伯修官至右庶子。中郎為吳江
<lb ed="X" n="0269a11"/>知縣。聽斷敏決。公庭鮮事輙喜遊山水。後為禮部主
<lb ed="X" n="0269a12"/>事。謝病歸。築園城南。植柳萬枝。號曰柳浪。與諸禪人
<lb ed="X" n="0269a13"/>遊處其中。初學禪於李卓吾。信解通利。才辯無礙。已
<lb ed="X" n="0269a14"/>而自驗曰。此空談非實際也。遂回向淨土。晨夕禮誦
<lb ed="X" n="0269a15"/>兼持禁戒。伯修．小修亦同時發願。中郎因博采經教
<lb ed="X" n="0269a16"/>作西方合論。圓融性相入不二門。書成。伯修序之曰。
<lb ed="X" n="0269a17"/>香光子避囂山剎。修習淨業。有一禪人闊視高步。過
<lb ed="X" n="0269a18"/>舍而談。見案上有石頭居士新撰淨土合論。閱未終
<lb ed="X" n="0269a19"/>篇。抗聲言曰。若論此之法門。原用接引中下之根。何
<lb ed="X" n="0269a20"/>者。中下人根智慧輕微。業力深重。以憶佛念佛獲生
<lb ed="X" n="0269a21"/>淨土。如頑石附舟可以到岸。誠宜念佛。至於吾輩洞
<lb ed="X" n="0269a22"/>了本源。此心即是佛。更於何處覓佛。此心即是土。更
<lb ed="X" n="0269a23"/>於何處見土。於實際理中覓生佛去來生死三世之
<lb ed="X" n="0269a24"/>相。無一毛頭可得。纔說成佛已是剩語。何得更有分
<lb ed="X" n="0269b01"/>淨分穢。舍此生彼之事。香光子聞而太息曰。若汝所
<lb ed="X" n="0269b02"/>言。止圖口角圓滑。不知一舉足將墜於火阬也。若約
<lb ed="X" n="0269b03"/>理而言。世間一蚤一虱皆具有如來清淨覺體。無二
<lb ed="X" n="0269b04"/>無別。乃至諸佛成等正覺。證大涅槃。本體未曾增得
<lb ed="X" n="0269b05"/>一分。眾生墮三塗。趨生死海。本體未曾減却一分。如
<lb ed="X" n="0269b06"/>如之體常自不動。生死涅槃等是妄見。亦無如來亦
<lb ed="X" n="0269b07"/>無眾生。於此證入。亦無能證之人。亦無所證之法。泯
<lb ed="X" n="0269b08"/>絕心量。超越情有。大地無寸土。佛之一字向何處安
<lb ed="X" n="0269b09"/>著。至於進修法門。於無修證中修證。於無等級中等
<lb ed="X" n="0269b10"/>級。千差萬別。雖位至等覺。尚不知如來舉足下足之
<lb ed="X" n="0269b11"/>處。從上祖師所以呵佛斥教。一切皆遮者。止因人心
<lb ed="X" n="0269b12"/>執滯教相。隨語生解。不悟言外之本體。漫執語中之
<lb ed="X" n="0269b13"/>方便。所謂數他家寶己無分文。其或有真實修行之
<lb ed="X" n="0269b14"/>人。不見佛性。辛苦行持。如盲無導。止獲人天之果。不
<lb ed="X" n="0269b15"/>生如來之家。於是諸祖知其流弊。遂用毒手。剗其語
<lb ed="X" n="0269b16"/>言。塞其解路。拶其情識。令其苦參密究。逆生滅流。生
<lb ed="X" n="0269b17"/>滅流盡。取捨念空。始識得親生父母。歷劫寶藏。却來
<lb ed="X" n="0269b18"/>看經看教。一一如道家中事。然後如說進修。以佛知
<lb ed="X" n="0269b19"/>見淨治餘習。拜空花之如來。修水月之梵行。登陽燄
<lb ed="X" n="0269b20"/>之階級。度谷響之眾生。不取寂證是謂佛種。正如杲
<lb ed="X" n="0269b21"/>日當空行大王路。不同長夜趨走攀荊墮棘。豈謂一
<lb ed="X" n="0269b22"/>悟之後即同極果。如供奉問岑大虫。果上涅槃天下
<lb ed="X" n="0269b23"/>善知識證否。岑曰未證。奉曰何以未證。岑曰功未齊
<lb ed="X" n="0269b24"/>於諸聖。奉曰若爾何得名為善知識。岑曰明見佛性
<lb ed="X" n="0269c01"/>亦得名為善知識也。宏辨禪師曰。頓明自性。與佛同
<lb ed="X" n="0269c02"/>儔。然有無始染習。故假對治令順性起用。如人喫飯
<lb ed="X" n="0269c03"/>不一口便飽。溈山曰。初心從緣。頓悟自理。猶有無始
<lb ed="X" n="0269c04"/>曠刧習氣未能頓盡。須教渠淨除現業流識。即修也。
<lb ed="X" n="0269c05"/>不可別有法教渠修行趨向。後世不識教意。不達祖
<lb ed="X" n="0269c06"/>機。乃取喝佛罵祖破膽險句以為行持。昔之人為經
<lb ed="X" n="0269c07"/>論所障。猶是雜食米麥不能運化。後之人飽計禪宗
<lb ed="X" n="0269c08"/>語句。排因撥果越分過頭。是日取大黃巴豆以為茶
<lb ed="X" n="0269c09"/>飯也。自悞悞人。弊豈有極。是以纔入此門。便輕十方
<lb ed="X" n="0269c10"/>如來。莫不自云無佛可成。無行可修。見人念佛則曰自
<lb ed="X" n="0269c11"/>性是佛。見人修淨土則曰即心是淨。言參禪則尊之
<lb ed="X" n="0269c12"/>九天之上。言念佛則蹂之九地之下。全不思參禪念
<lb ed="X" n="0269c13"/>佛總之為了生死。同是出苦海之橋梁。越界有之寶
<lb ed="X" n="0269c14"/>筏。事同一家。何勝何劣。參門之中所悟亦有淺深。念
<lb ed="X" n="0269c15"/>佛之眾所修亦有高下。自達摩西來立此宗門。傳燈
<lb ed="X" n="0269c16"/>錄中如麻如粟。同云入悟。其實逈別。至若般若緣深。
<lb ed="X" n="0269c17"/>靈根夙植。伽陵破卵。香象截流。或見根宗於片言。或
<lb ed="X" n="0269c18"/>顯威用於一喝。一聞千悟。得大總持。或有懷出世之
<lb ed="X" n="0269c19"/>心。具丈夫之志。舍彼塵情。究此大事。不怙小解。惟求
<lb ed="X" n="0269c20"/>實知。臥薪甞膽。飲氷吞檗。如此三十年四十年。或遇
<lb ed="X" n="0269c21"/>明師痛與針劄。偷心死盡。心花始開。此後又須潛行
<lb ed="X" n="0269c22"/>密修。銷融餘習。法見尚捨。何況非法。若趙州除粥飯
<lb ed="X" n="0269c23"/>是雜用心。湧泉四十年尚有走作。香林四十年打成
<lb ed="X" n="0269c24"/>一片。兢兢業業如護頭目。直至烟消灰滅。自然一念
<lb ed="X" n="0270a01"/>不生。業不能繫。生死之際隨意自在。詰其所證。恐亦
<lb ed="X" n="0270a02"/>未能超於上品上生之上。何以明之。龍樹菩薩宗門
<lb ed="X" n="0270a03"/>之鼻祖也。得大智慧。具大辨才。住持佛法。故世尊數
<lb ed="X" n="0270a04"/>百年前於楞伽會上遙為授記。然亦不過曰證初歡
<lb ed="X" n="0270a05"/>喜地。往生安樂國而已。而經中上品上生。生於彼間
<lb ed="X" n="0270a06"/>一剎那頃。亦證初地。良以上品上生解第一義還同
<lb ed="X" n="0270a07"/>禪門之悟。深信因果還同禪門之修止。是念佛往生
<lb ed="X" n="0270a08"/>別耳。其或悟門已入休歇太早。智不入微道難勝習。
<lb ed="X" n="0270a09"/>一念不盡即是生死之根。業風所牽。復入胞胎。如五
<lb ed="X" n="0270a10"/>祖戒出為東坡。青草堂再作魯公。隔陰之後。隨緣流
<lb ed="X" n="0270a11"/>轉。道有消而無長。業有加而無減。縱般若緣深不落
<lb ed="X" n="0270a12"/>三塗。而出房入房亦太辛苦。還視中下往生之眾。已
<lb ed="X" n="0270a13"/>天地不足喻其否泰矣。況後世宗風日衰。人之根器
<lb ed="X" n="0270a14"/>亦日劣。發心既多不真。功夫又不純一。偶於佛祖機
<lb ed="X" n="0270a15"/>鋒知識語言。或悟得本來成佛處。當下即是處。意識
<lb ed="X" n="0270a16"/>行不到語言說不及處。一切不可得。即不可得亦不
<lb ed="X" n="0270a17"/>可得處。將古人語句和會無不相似。既得此相似之
<lb ed="X" n="0270a18"/>解。即云馳求已歇。我是無事道人。識得煩煩如幻。則
<lb ed="X" n="0270a19"/>恣情以肆煩惱。識得修行本空。輙任意以壞修行。謂
<lb ed="X" n="0270a20"/>檀本空也。反舍檀而取慳。謂忍本空也。反聽隨而置
<lb ed="X" n="0270a21"/>忍。言戒則曰本無持犯。何必重持輕犯。言禪則曰本
<lb ed="X" n="0270a22"/>無定亂。何必舍亂取定。聽情任意。踏有談空。既云法
<lb ed="X" n="0270a23"/>尚應捨。何為復取非法。既云真亦不求。何為舍之求
<lb ed="X" n="0270a24"/>妄。既云修觀習定皆屬有為之迹。何獨貪名求利偏
<lb ed="X" n="0270b01"/>合無為之道。愛憎毀譽之火纔觸之而即高。生老病
<lb ed="X" n="0270b02"/>死之風微吹之而已動。爭人爭我。說是說非。甚至以
<lb ed="X" n="0270b03"/>火性為氣魄。以我慢為承當。以譎詐為機用。以誑語
<lb ed="X" n="0270b04"/>為方便。以放恣為遊戲。以穢言為解粘。讚歎破律無
<lb ed="X" n="0270b05"/>行之人。侮弄繩趨尺步之士。或至經年不拜一佛。經
<lb ed="X" n="0270b06"/>年不禮一懺。經年不轉一經。反看世間不必看之書。
<lb ed="X" n="0270b07"/>行道人不宜行之事。使後生小子專逞聰明。惟尋見
<lb ed="X" n="0270b08"/>解。纔有所知即為一超直入。更復何事。輕狂傲慢。貢
<lb ed="X" n="0270b09"/>高恣睢。父既報讐子遂行劫。寫烏成馬輾轉差謬。不
<lb ed="X" n="0270b10"/>念世間情欲無涯隄之尚溢。如何日以圓滑之語大
<lb ed="X" n="0270b11"/>破因果之門。決其防藩導以必流。自悞悞人。安免淪
<lb ed="X" n="0270b12"/>墜。若不為魔所攝。定當永陷三塗刀山劒樹報其前
<lb ed="X" n="0270b13"/>因。披毛戴角酬還宿債。莫云我是悟達之人。業不能
<lb ed="X" n="0270b14"/>繫。夫謂業不能繫。非謂有而不有。正以無而自無。生
<lb ed="X" n="0270b15"/>既隨。境即動。死安得不隨業受生。眼前一念嗔相即
<lb ed="X" n="0270b16"/>是怪蟒之形。眼前一念貪相即是餓鬼之形。無形之
<lb ed="X" n="0270b17"/>因念甚小。有形之果報甚大。一念之微識田持之。歷
<lb ed="X" n="0270b18"/>千萬劫終不遺失。如一比邱以智慧故身有光明。以
<lb ed="X" n="0270b19"/>妄語故口流蛆出。一言之微得此惡報。雖有智慧終
<lb ed="X" n="0270b20"/>不能消。況今無明煩惱熾然不斷。欲以相似見解消
<lb ed="X" n="0270b21"/>其惡業冀出三塗。無有是處。鄉使此等不得少以為
<lb ed="X" n="0270b22"/>足。常如說以修行。終不自言我已悟了。即心是佛。豈
<lb ed="X" n="0270b23"/>可復同中下念佛求生。了達生本無生。不妨熾然求
<lb ed="X" n="0270b24"/>生即心是土。蓮邦不屬心外。不釋禮拜。不舍念誦。智
<lb ed="X" n="0270c01"/>力行力雙轂並進。方當踞上品之蓮臺。坐空中之寶
<lb ed="X" n="0270c02"/>閣。朝飯香積。夕遊滿月。回視胎生之品。彳亍寶地。不
<lb ed="X" n="0270c03"/>聞法語。不見法身。象馬難羣。雞鳳非類。何況人天小
<lb ed="X" n="0270c04"/>果甕中蚊虻者哉。而乃空腹高心著空破有。卒以偏
<lb ed="X" n="0270c05"/>執之妄解。攖非常之果報。不與阿彌作子。却為閻羅
<lb ed="X" n="0270c06"/>之囚。不與淨眾為朋。却與阿旁為伍。棄寶林而行劒
<lb ed="X" n="0270c07"/>樹。舍梵音而聽叫號。毫髮有差天地懸隔。可不哀與。
<lb ed="X" n="0270c08"/>故知此道險難未易行遊。成則為佛。敗則為魔。王虜
<lb ed="X" n="0270c09"/>分於彈指。卿烹別於絲毫。苦樂之分宜早擇矣。況今
<lb ed="X" n="0270c10"/>代悟門不絕如線。禪門之中寂寥無人。止有二三在
<lb ed="X" n="0270c11"/>家居士。路途端直可以流通此法。然既為居士。不同
<lb ed="X" n="0270c12"/>沙門釋子。猶有戒律縛身。方置身大火之中。浸心煩
<lb ed="X" n="0270c13"/>惱之海。雖於營幹世事內。依稀得一入門。而道力甚
<lb ed="X" n="0270c14"/>淺業力甚深。即極粗莫如淫殺之業。猶不能折身不
<lb ed="X" n="0270c15"/>行。何況其細。生死之間安能脫然。故知念佛一門於
<lb ed="X" n="0270c16"/>居士尤為喫緊。業力雖重。仰借佛力免於沉淪。如負
<lb ed="X" n="0270c17"/>債人藏於王宮。不得抵償。既生佛土。生平所悟所解
<lb ed="X" n="0270c18"/>皆不唐捐。縱使志在參禪。不妨兼以念佛。世間作官
<lb ed="X" n="0270c19"/>作家猶云不礙。況早晚禮拜念誦乎。且借念佛之警
<lb ed="X" n="0270c20"/>切。可以提醒參禪之心。借參門之洞徹。可以堅固淨
<lb ed="X" n="0270c21"/>土之信。適兩相資。最為穩實。如此不信。真同下愚。石
<lb ed="X" n="0270c22"/>頭居士少志參禪。根性猛利。十年之內洞有所入。機
<lb ed="X" n="0270c23"/>鋒迅利。語言圓轉。自謂了悟。無所事事。雖世情減少
<lb ed="X" n="0270c24"/>不入塵勞。然嘲風弄月登山玩水。流連文酒之場。沉
<lb ed="X" n="0271a01"/>酣騷雅之業。嬾慢踈狂。未免縱意。如前之病未能全
<lb ed="X" n="0271a02"/>脫。所幸生死心切。不長陷溺。痛念見境生心。觸途成
<lb ed="X" n="0271a03"/>滯。浮解實情未能相勝。悟不修行必墮魔境。始約其
<lb ed="X" n="0271a04"/>偏空之見。涉入普賢之海。又思行門端的。莫如念佛。
<lb ed="X" n="0271a05"/>而權引中下之疑。未之盡破。及後博觀經論。始知此
<lb ed="X" n="0271a06"/>門原攝一乘。悟與未悟皆宜修習。於是采金口之所
<lb ed="X" n="0271a07"/>宣揚。菩薩之所闡明。諸大善知識之所發揮。附以己
<lb ed="X" n="0271a08"/>意。千波競起。萬派橫流。詰其滙歸皆同一源。其論以
<lb ed="X" n="0271a09"/>不思議第一義為宗。以悟為導。以十二時中持佛名
<lb ed="X" n="0271a10"/>號一心不亂念念相續為行持。以六度萬行為助因。
<lb ed="X" n="0271a11"/>以深信因果為入門。此論甫成。而同參發心持戒念
<lb ed="X" n="0271a12"/>佛者遂得五人。共欲流通。以解宗教之惑。香光識劣
<lb ed="X" n="0271a13"/>根微。久為空見所醉。縱情肆志有若狂象。去年沉湎
<lb ed="X" n="0271a14"/>之後。親遊鬲子地獄。烈火洞然。見所熟談空破戒亡
<lb ed="X" n="0271a15"/>僧。形容尫羸跛足而過。哭聲震地。殆不忍聞。及寤身
<lb ed="X" n="0271a16"/>毛為豎。亦遂發心歸依淨土。後讀此論。宿疑氷釋。所
<lb ed="X" n="0271a17"/>以今日不憚苦口。病夫知醫。浪子憐客。汝宜盡剗舊
<lb ed="X" n="0271a18"/>日知見。虗心誦習。自當有入。生死事大。莫久遲疑。於
<lb ed="X" n="0271a19"/>是禪人悲泪交集自云。若不遇子。幾以空見賺過一
<lb ed="X" n="0271a20"/>生。子生我矣。懇求案集作禮而去。已而中郎起故官。
<lb ed="X" n="0271a21"/>再遷至稽勳司郎中。移病歸。抵家不數日。入荊州城。
<lb ed="X" n="0271a22"/>宿於僧寺。無疾而卒。小修官南禮部郎中。乞休老於
<lb ed="X" n="0271a23"/>家。居常勤於禮誦。一夕課畢趺坐。忽入定。神出屋上
<lb ed="X" n="0271a24"/>飄然乘雲。有二童子導之西行。俄而下至地。童子曰
<lb ed="X" n="0271b01"/>住。小修隨下。見地平如掌。光耀滑潤。旁為渠。廣十餘
<lb ed="X" n="0271b02"/>丈。中有五色蓮。芳香異常。金橋界渠欄楯交羅。樓閣
<lb ed="X" n="0271b03"/>極整麗揖。問童子此何地卿何人。曰予靈和先生侍
<lb ed="X" n="0271b04"/>者也。問先生為誰。曰君兄中郎也。今方佇君有所語
<lb ed="X" n="0271b05"/>可疾往。復取道抵一池上。有白玉扉。一童子先入。一
<lb ed="X" n="0271b06"/>童子導過樓閣二十餘重。至一樓下。樓中人下迎。其
<lb ed="X" n="0271b07"/>顏如玉。衣如雲霞。長丈餘。見小修喜曰弟至矣。諦視
<lb ed="X" n="0271b08"/>之則中郎也。上樓交拜。有四五人來共坐。中郎曰。此
<lb ed="X" n="0271b09"/>西方邊地。信解未成。戒寶未全者多生此。亦名懈慢
<lb ed="X" n="0271b10"/>國。上方有化佛。樓臺前有大池。可百由旬。中有妙蓮。
<lb ed="X" n="0271b11"/>眾生生處。既生則散處樓臺。與有緣淨友相聚。以無
<lb ed="X" n="0271b12"/>淫聲美色勝解易成。不久進為淨土中人。小修問兄
<lb ed="X" n="0271b13"/>生何處。中郎曰我淨願雖深。情染未除。初生此少時。
<lb ed="X" n="0271b14"/>今居淨土矣。終以戒緩。僅地居。不得與大士升虗空
<lb ed="X" n="0271b15"/>寶閣。尚需進修耳。幸宿生智慧猛利。又曾作西方論。
<lb ed="X" n="0271b16"/>讚歎如來不可思議度生之力。感得飛行自在。遊諸
<lb ed="X" n="0271b17"/>剎土。諸佛說法皆得往聽。此實為勝。遂携小修而上。
<lb ed="X" n="0271b18"/>倐忽千萬里。至一處光耀無障蔽。皆以琉璃為地。界
<lb ed="X" n="0271b19"/>以七寶樹。皆旃檀吉祥。出眾妙花作異寶色。下為寶
<lb ed="X" n="0271b20"/>池。波揚無量。自然妙聲。其底沙純以金剛。池中眾寶
<lb ed="X" n="0271b21"/>蓮葉五色光。池上隱隱危樓廻帶。閣道旁出。皆有無
<lb ed="X" n="0271b22"/>量樂器演諸法音。中郎曰。汝所見淨土地行眾生依
<lb ed="X" n="0271b23"/>報也。過此為法身大士住處。甚美妙千萬倍於此。神
<lb ed="X" n="0271b24"/>通亦千萬倍於此。吾以慧力遊其間。不得住也。過此
<lb ed="X" n="0271c01"/>為十地等覺所居。吾不得而知。過此為妙覺所居。唯
<lb ed="X" n="0271c02"/>佛與佛乃能知之。語罷復至一處。光耀逾前。坐頃之。
<lb ed="X" n="0271c03"/>中郎曰。吾不圖樂之至此極也。使吾生時嚴持戒律
<lb ed="X" n="0271c04"/>尚不止此。大都乘戒俱急。生品最高。次戒急。生最穩。
<lb ed="X" n="0271c05"/>若有乘無戒。多為業力所牽。流入八部鬼神眾去。予
<lb ed="X" n="0271c06"/>親所見者多矣。弟般若氣分頗深。戒定力甚少。夫悟
<lb ed="X" n="0271c07"/>理不能生戒。定狂慧也。歸五濁。趁強健。實悟實修。兼
<lb ed="X" n="0271c08"/>持淨願。勤行方便。憐憫一切。不久當相晤。一入他途。
<lb ed="X" n="0271c09"/>可怖可畏。如不能持戒。有龍樹六齋法見存。遵而行
<lb ed="X" n="0271c10"/>之。殺戒尤急。寄語同學。未有日啟鸞刀口貪滋味而
<lb ed="X" n="0271c11"/>能生此土者也。雖說法如雲如雨。何益於事。我與汝
<lb ed="X" n="0271c12"/>空王劫時世為兄弟。乃至六道莫不皆然。幸我得善
<lb ed="X" n="0271c13"/>地。恐汝墮落。方便神力攝汝至此。淨穢相隔。不得久
<lb ed="X" n="0271c14"/>留。時伯修已沒。因問其生處。中郎曰。生處亦佳。汝後
<lb ed="X" n="0271c15"/>自知。忽凌空而逝。小修起步池上。忽若墜水。躍然而
<lb ed="X" n="0271c16"/>醒。時萬歷四十二年十月望也。小修自為記如此。初
<lb ed="X" n="0271c17"/>伯修有子曰登。年十三病痞將終。語中郎曰。死矣。叔
<lb ed="X" n="0271c18"/>父何以救我。中郎曰。汝但念佛即得往生佛國。此五
<lb ed="X" n="0271c19"/>濁世。不足戀也。登遂合掌稱阿彌陀佛。諸眷屬同聲
<lb ed="X" n="0271c20"/>助之。頃之登微笑云。見一蓮華色微紅。俄而云華漸
<lb ed="X" n="0271c21"/>大。色鮮明無與比者。俄而云佛至。相好光明。充滿一
<lb ed="X" n="0271c22"/>室。頃之氣促。伯修曰。汝但稱佛之一字可也。登稱佛
<lb ed="X" n="0271c23"/>數聲。合掌而逝(明史．明文偶鈔．西方合論序．白蘇齋集．珂雪齋外集．獪園．金剛新異錄)。
<lb ed="X" n="0271c24"/>知歸子曰。明萬歷間。蓮池大師以淨土法門倡於雲
<lb ed="X" n="0272a01"/>棲。謹持誦。嚴戒律。從之遊者彬彬多踐履篤實之士
<lb ed="X" n="0272a02"/>焉。同時卓吾老人亦以禪導後進。而學喜師心。行無
<lb ed="X" n="0272a03"/>轍迹。流末滔滔。老人安得不任其咎。予讀袁氏兄弟
<lb ed="X" n="0272a04"/>早歲文。大率掉弄知解。依違光景。心竊病之。已而得
<lb ed="X" n="0272a05"/>見中郎西方合論。三復之不厭。而伯修所為序。懺悔
<lb ed="X" n="0272a06"/>切深。闢荊榛。由坦道。甚矣。袁氏兄弟之善補過也。學
<lb ed="X" n="0272a07"/>者觀此。可以自鑑矣。
<lb ed="X" n="0272a08"/>　汪大紳曰。夫子曰。吾未見能見其過而內自訟者
<lb ed="X" n="0272a09"/>　也。袁氏兄弟其庶矣乎。覺心悲心怎地廣大真切。
<lb ed="X" n="0272a10"/>　大紳又與允初書曰。承勸看西方合論。當檢出來
<lb ed="X" n="0272a11"/>　看。檢不出。當借閱也。袁氏禪非敢遽斷為口頭。得
<lb ed="X" n="0272a12"/>　法於龍湖。龍湖不無狂魔入肺腑之證。至袁氏一
<lb ed="X" n="0272a13"/>　轉而為輕清魔。墜在輕安快活裏作科臼。日流在
<lb ed="X" n="0272a14"/>　光滑滑處。生知生見。無箇銀山鐵壁時節。後來知
<lb ed="X" n="0272a15"/>　無所得。歸心淨土。真是奇特。然不可以是之故於
<lb ed="X" n="0272a16"/>　宗門淨土妄生高下也。須知宗門中事。釋迦佛所
<lb ed="X" n="0272a17"/>　說是這箇。彌陀佛所說是這箇。彌勒所說也是這
<lb ed="X" n="0272a18"/>　箇。無二無分別也。若然則大家在這裏過活儘彀
<lb ed="X" n="0272a19"/>　了。為甚要生西方。要生兜率。曰此願輪也。又為甚
<lb ed="X" n="0272a20"/>　讚歎西方者倍於兜率。曰生人而有人欲生天。亦
<lb ed="X" n="0272a21"/>　有天欲生西方。則人天之欲淨矣。人天欲淨。正好
<lb ed="X" n="0272a22"/>　了當這箇。所以盡十方法界願輪之大。莫大於往
<lb ed="X" n="0272a23"/>　生西方也。乘此輪願者切不可隨語生解。隨語生
<lb ed="X" n="0272a24"/>　解便起一分計較心。這計較心是六道輪廻之根。
<lb ed="X" n="0272b01"/>　非往生淨土之因也。欲生兜率者請從布袋和尚
<lb ed="X" n="0272b02"/>　詩入。欲生西方者請從豐干詩入。此正因也。布袋
<lb ed="X" n="0272b03"/>　是彌勒化身。豐干是彌陀化身。
<lb ed="X" n="0272b04"/>
<lb ed="X" n="0272b05"/>
<lb ed="X" n="0272b06"/>
<lb ed="X" n="0272b07"/>居士傳四十七
<lb ed="X" n="0272b08"/>
<lb ed="X" n="0272b09"/>　　曾端甫趙凡夫劉玉受傳
<lb ed="X" n="0272b10"/>　　　曾端甫　名大奇。江西泰和人也。篤信佛法。為文博辨
<lb ed="X" n="0272b11"/>瑰偉。著書曰通翼。出入內外經傳。推闡罪福因緣。苦
<lb ed="X" n="0272b12"/>空無常之旨。解愚俗之惑。其護生篇義尤深切。其辭
<lb ed="X" n="0272b13"/>曰。客問。經言。人食羊。羊食人。生生世世。互來相噉。以
<lb ed="X" n="0272b14"/>是因緣。歷千百劫長在生死。推之他物。亦莫不然。如
<lb ed="X" n="0272b15"/>是則人之涉世。觸手成罪。亦可懼矣。將誠然乎通。曰
<lb ed="X" n="0272b16"/>夫聖言如實。經旨不虗。輪廻之說報應之談。據事似
<lb ed="X" n="0272b17"/>誕尋理必然。夫人之力莫大於心。心力所牽。形勿能
<lb ed="X" n="0272b18"/>抗。故心悲則貌皺。心喜則貌舒。暫情猶且役貌。全力
<lb ed="X" n="0272b19"/>固宜君形。孟子曰。人之異於禽獸者幾希。庶民去之。
<lb ed="X" n="0272b20"/>君子存之。幾希既去。同體禽獸。與禽獸同體。則形逐
<lb ed="X" n="0272b21"/>神遷。力猛則遷於生前。力緩則遷於死後。淹速少異。
<lb ed="X" n="0272b22"/>究竟理齊。若畫師之為馬。靳尚之為蠎。死後之變也。
<lb ed="X" n="0272b23"/>封邵之為虎。明珍之為蛇。生前之變也。明珍化理與
<lb ed="X" n="0272b24"/>畫師同。一以藝故。紆神情於騄耳。一以論故。寄觀想
<lb ed="X" n="0272c01"/>於率然。神往則形隨。想成則我易蛇馬嬗矣。然或速
<lb ed="X" n="0272c02"/>化而或徐受。則猛緩異也。封邵化理與靳尚同。一以
<lb ed="X" n="0272c03"/>虣故。情同于於菟。一以忮故。理均於毒蟒。情同則形
<lb ed="X" n="0272c04"/>符。理均則事等。蟒虎肖矣。然或速化而或徐受。亦猛
<lb ed="X" n="0272c05"/>緩異也。資此而言。則輪廻之說事在不疑。輪廻無疑。
<lb ed="X" n="0272c06"/>則我之為我亦將不免。何則。善境難攀。惡途易涉。即
<lb ed="X" n="0272c07"/>今貪心瞋心毒心勝心憎人心忌人心愛戀心驕慢
<lb ed="X" n="0272c08"/>心妄想心貢高心名心利心殺心淫心。觸事現行。流
<lb ed="X" n="0272c09"/>注不斷。誰非蛇蟒之相。並是馬虎之因。然則四肢九
<lb ed="X" n="0272c10"/>竅暫時人體。愛子艶妻剎那眷屬。一息不還。人物誰
<lb ed="X" n="0272c11"/>辨。如此而猶恬心伊公之鼎。快意朱亥之門。殫四海
<lb ed="X" n="0272c12"/>於賓筵。耗萬錢於食品。傲秦宮之連騎。美晉國之如
<lb ed="X" n="0272c13"/>坻。吾恐傷心之慘。行將自及。周顒所云。不亦悲乎。夫
<lb ed="X" n="0272c14"/>人與物無異。而人之所以不殺人者。其途有三。一曰
<lb ed="X" n="0272c15"/>不敢。二曰不忍。三曰積習。橫目之民。遊俠之家。莫不
<lb ed="X" n="0272c16"/>欲推鋒異己剚刃仇胸。然而斂手莫施。懷惡不展者。
<lb ed="X" n="0272c17"/>徒以竹書可畏。刑鼎是虞。此之謂不敢。司命之君專
<lb ed="X" n="0272c18"/>殺之長。勢堪逞暴。力可快心。然而一夫之獄。遲回不
<lb ed="X" n="0272c19"/>上。一人之死。慘戚不寧。徒以員顱方趾。同體觸懷。寡
<lb ed="X" n="0272c20"/>妻孤兒跉[跳-兆+屏]可念。此之謂不忍。既以不敢而又不忍。
<lb ed="X" n="0272c21"/>則殺人之事世間全稀。渭水之血或終身而未覩。河
<lb ed="X" n="0272c22"/>南之屠或卒歲而不聞。家習為俗。世釀為風。雖或藥
<lb ed="X" n="0272c23"/>崧之徒橫觸躁君。吉頊之黨悞抵鷙后。而猶執杖莫
<lb ed="X" n="0272c24"/>下。持七不前。意怯於臨殺。手柔於瀕死。此之謂積習。
<lb ed="X" n="0273a01"/>三事交持而蒼蒼之民得寄命於其中矣。若夫物則
<lb ed="X" n="0273a02"/>不然。屠儈之業不施禁於皐蘇之年。鮮食之民不抵
<lb ed="X" n="0273a03"/>償於堯舜之日。殺心熾於異體。愛念伏於分形。聲緣
<lb ed="X" n="0273a04"/>業而殊倮。故似慘似舒。而聞之者不憐肉。償負而非
<lb ed="X" n="0273a05"/>參。故不臊不腥而食之者甚旨。彼命乍酬。則因已往
<lb ed="X" n="0273a06"/>而難見。我仇方結。則果未來而誰知。因果雙泯。砧刃
<lb ed="X" n="0273a07"/>交施。而又見殺聞殺不絕於耳目。自殺教殺無間於
<lb ed="X" n="0273a08"/>歲時。漉蟲護草之慈。僧既寡二。高柴幸靈之善。俗亦
<lb ed="X" n="0273a09"/>無雙。而近儒節用時取之。說吾道中正之語。又薰蒸
<lb ed="X" n="0273a10"/>於其耳。浸灌於其心。於是千生入筯曾無動容。百品
<lb ed="X" n="0273a11"/>充庖略不關念。萬方逞暴。四蟲亡訴。強者則搏人以
<lb ed="X" n="0273a12"/>爭一旦之命。弱者則吞聲以填萬民之腹。不依人而
<lb ed="X" n="0273a13"/>食者則匿於山林。寧受大獸之噬。猶十二之可逃。必
<lb ed="X" n="0273a14"/>依人而食者。則豢於牢筴。以待不時之需。無萬一之
<lb ed="X" n="0273a15"/>能免。嗚呼。唐人有云。生也何恩。殺之何咎。奈何令至
<lb ed="X" n="0273a16"/>此極乎。然如前所稱。別幽冥報對何異王法。為日差
<lb ed="X" n="0273a17"/>緩。酷踰萬倍。豈以口故而甘斯苦。縱謂不然。猶當寶
<lb ed="X" n="0273a18"/>慈止殺。抑嗜全仁。觀同形於異形之中。想共體於殊
<lb ed="X" n="0273a19"/>體之外。觀念既久。慈力自成。正不作子肉之想。亦何
<lb ed="X" n="0273a20"/>有人物之分。若夫習心所使。尤須推破。夫薄惡之俗
<lb ed="X" n="0273a21"/>生女不舉。羗胡之民男亦如之。積習使然。無分骨肉。
<lb ed="X" n="0273a22"/>然則以不殺習心。雖物可不殺。何況於子以心習殺。
<lb ed="X" n="0273a23"/>雖子可殺。何有於物。此之習心締業之本。將欲去殺。
<lb ed="X" n="0273a24"/>先須照習。照心一起。積習自蠲。至於近儒之謬。則隱
<lb ed="X" n="0273b01"/>心而求良。亦易知夫孟子言仁民而愛物。謂其愛有
<lb ed="X" n="0273b02"/>媛急耳。若用之殺之而猶為愛。則與佛經所言羅剎
<lb ed="X" n="0273b03"/>女事何異。羅剎女食人曰。我念汝食汝。夫食人而曰
<lb ed="X" n="0273b04"/>念人。與食物而曰愛物者同乎。不同乎。中正之義。緣
<lb ed="X" n="0273b05"/>督為經。逐事而求。失之已遠。而況少殺為中。徵何典
<lb ed="X" n="0273b06"/>文。有識聞之。祇足莞爾。子路鼓瑟。殺心在絃。孔子斥
<lb ed="X" n="0273b07"/>之。門人輟敬開闢以來。寧有殺心未盡之聖。而邪說
<lb ed="X" n="0273b08"/>橫興。錮我華夏。大雄甞言。末法之中魔道熾盛。以魔
<lb ed="X" n="0273b09"/>力故。令人不覺。今之邪說亦自易曉。而地橫萬里。時
<lb ed="X" n="0273b10"/>歷千年。聰明智達雷同。莫悟吾佛之言。信不我欺。昔
<lb ed="X" n="0273b11"/>陶隱君修習求仙。多歷年所。而鸞鶴杳然。心甚疑之。
<lb ed="X" n="0273b12"/>他日其都養先上昇者來告曰。上帝以子註本草。用
<lb ed="X" n="0273b13"/>水蛭為藥。殺命良多。故他行雖滿。以是為謫。隱君乃
<lb ed="X" n="0273b14"/>悟。改用他藥方。近儒箋書。不幸無天人之告。遂使世
<lb ed="X" n="0273b15"/>安其說。萬物并命。號天不聞。入地無隙。世鮮孟孫之
<lb ed="X" n="0273b16"/>傅。誰動孤獸之悲。旁無介氏之君。孰解三犧之恨。母
<lb ed="X" n="0273b17"/>視子死。子視母亡。或鞭皮而即下。或灑乳而方終。或
<lb ed="X" n="0273b18"/>臨危而護孕。或冐死以隨兒。見之慘目。言則傷心。又
<lb ed="X" n="0273b19"/>公子打圍之後。將軍射獵之餘。萬肉登俎。百族失羣。
<lb ed="X" n="0273b20"/>孤雌夜囀。如抱黃鵠之哀。獨雉朝鳴。似寫商陵之恨。
<lb ed="X" n="0273b21"/>啁啁唽唽。踽踽煢煢。固知七情非獨人鍾。蠢蠢之物
<lb ed="X" n="0273b22"/>亦爾五。常寧惟我有。林林之生皆然。念至於此。則萬
<lb ed="X" n="0273b23"/>劫習心一念可灰。習心既灰。忍敢俱消。三途並宏。物
<lb ed="X" n="0273b24"/>如人矣。而又大乘為心。急人猶己。一人告百。百人告
<lb ed="X" n="0273c01"/>千。轉轉相告至於無筭。大慈之說曉然於世。而後排
<lb ed="X" n="0273c02"/>虗無。墜[蹗-比+(人*人)]實不僵。雖復咸若世遠。攀巢俗邈。而物之
<lb ed="X" n="0273c03"/>免者良亦多矣。嗚呼。彼既有必酧之果。此又有必造
<lb ed="X" n="0273c04"/>之因。吾言雖苦。或可廻慮。夫近儒之說毋論異於孔
<lb ed="X" n="0273c05"/>孟。即孔孟實然。而吾佛如此。孔孟如彼。一涇一渭。較
<lb ed="X" n="0273c06"/>然自分。堯武並世。人必歸堯。孔佛並生。得不歸佛。此
<lb ed="X" n="0273c07"/>其所以王於三界。奄有大千為眾父父為眾母母者
<lb ed="X" n="0273c08"/>也。昔墨子兼愛。或人病之。墨子曰。今有兼士。於此兼
<lb ed="X" n="0273c09"/>士。視人之父母若己之父母。視人之妻子若己之妻
<lb ed="X" n="0273c10"/>子。別士則反是。請問子謂遠行當托妻子。將托之於
<lb ed="X" n="0273c11"/>兼者乎。抑托之於別者乎。其人曰。吾托之於兼也。墨
<lb ed="X" n="0273c12"/>子笑曰。子方托妻子於兼。言而非兼。何也。今之謂殺
<lb ed="X" n="0273c13"/>為中正。謂不殺為過當者。亦幸然為人耳。使其戴角
<lb ed="X" n="0273c14"/>而居。衣毛而處。縣命於郇廚之下。遊魂於羿彀之中。
<lb ed="X" n="0273c15"/>羲罟前施。孔弋後逐。成湯雖仁。猶然結網。子輿誠愛。
<lb ed="X" n="0273c16"/>曾不聞聲。於斯時也。大覺垂憫。倐然而現。則夫夫也
<lb ed="X" n="0273c17"/>必將悲喜交懷。旁皇歸命。若抱怖之鴿。蔭影而息機。
<lb ed="X" n="0273c18"/>瀕死之羊。銜刀而祈客。又何暇持前人之餘論。較孔
<lb ed="X" n="0273c19"/>佛之勝劣哉(通翼)。
<lb ed="X" n="0273c20"/>　　　趙凡夫　名宦光。太倉人也。家富於財。少豪華自喜。中
<lb ed="X" n="0273c21"/>歲折節讀書。居寒山。廬親墓旁。疏泉鑿石。結構幽邃。
<lb ed="X" n="0273c22"/>居常奉佛斷肉食。客至亦設蔬果。雖豪貴人必強食
<lb ed="X" n="0273c23"/>之曰。不可不令渠知此味也。已而有疾。或言當食肉。
<lb ed="X" n="0273c24"/>不爾疾且劇。答曰。若疾小加。豈須破戒。設為轉劇。便
<lb ed="X" n="0274a01"/>近歸途。一朝破戒。帶業長往。悔可追乎。已而疾亦瘳。
<lb ed="X" n="0274a02"/>客有被蚿螫者。殺之曰吾以直報怨也。凡夫曰。非也。
<lb ed="X" n="0274a03"/>不殺則直耳。蚿之無知。實無可怨忿。而殺之。得為直
<lb ed="X" n="0274a04"/>乎。甞與客行。遇二人驅六豕赴屠。凡夫為誦阿彌陀
<lb ed="X" n="0274a05"/>佛。一客稱善。凡夫曰。吾誦佛號度六豕義少。度二人
<lb ed="X" n="0274a06"/>義多。何以故。豕今就屠。受一刀苦。償一債畢。償債畢
<lb ed="X" n="0274a07"/>已步步樂國。彼屠豕人。驅豕一步。刳豕一刀。心心步
<lb ed="X" n="0274a08"/>步造地獄業。趣入苦境而彼恬然不知警懼。可無哀
<lb ed="X" n="0274a09"/>乎。又甞勸一老人斷肉。老人曰。余年衰。不能不資肉
<lb ed="X" n="0274a10"/>食。凡夫曰。老猶愛命。未老之肉先受刀砧。於心安乎。
<lb ed="X" n="0274a11"/>未死防死。慘死之肉恣意吞嚼。於心安乎。著書號護
<lb ed="X" n="0274a12"/>生品。廣勸世人令斷肉。其言甚痛。天啟中卒於寒山。
<lb ed="X" n="0274a13"/>妻陸氏名卿子。與凡夫偕隱。能詩文(蘇州府志．護生品)。
<lb ed="X" n="0274a14"/>　　　劉玉受　名錫元。長洲人也。為諸生。與姚孟長為友。歸
<lb ed="X" n="0274a15"/>心大法。同持佛母準提呪。將赴省試。建壇持呪七日。
<lb ed="X" n="0274a16"/>及入場。有蜂集其筆端而思如泉湧。遂得雋。萬歷三
<lb ed="X" n="0274a17"/>十五年成進士。官廬陵教授。應雲南聘分司鄉試。過
<lb ed="X" n="0274a18"/>下嶲驛宿焉。夢一偉丈夫黑而長啄。揖而就坐曰。余
<lb ed="X" n="0274a19"/>宋將軍曹翰也。昔以王師破江州。憤其固守不下。屠
<lb ed="X" n="0274a20"/>之。遂受報為猪。計口以償所殺。輾轉至今。痛毒無盡。
<lb ed="X" n="0274a21"/>往日荷公憐愛。幸獲再生。昨又償一近縣人債。不意
<lb ed="X" n="0274a22"/>今者遇公於此。言已泣下。玉受家居時。有奴徵租於
<lb ed="X" n="0274a23"/>鄉。獲猪歸。夜夢人乞命。畜之至死。即其事也。已復言
<lb ed="X" n="0274a24"/>曰。予在唐太宗朝為小吏。聽一法師說四十二章經。
<lb ed="X" n="0274b01"/>親為設供。遂得世世為官及翰身。而報盡乃陷此大
<lb ed="X" n="0274b02"/>惡。尚何言哉。自今乞公。凡遇我等。或當執縛或當屠
<lb ed="X" n="0274b03"/>割。為持凖提呪與西方佛名。俾予得暫忍其苦。倘承
<lb ed="X" n="0274b04"/>善力脫此苦報再生人中。誓不更造惡業以負公也。
<lb ed="X" n="0274b05"/>玉受曰。此予夙心也。其人拜謝而去。先是玉受甞舉
<lb ed="X" n="0274b06"/>放生會。其後所至必活一猪。及監蕪湖。關豢二猪於
<lb ed="X" n="0274b07"/>官。會其女將歸。夢隨親作佛事。佛案下有兩人蹲踞。
<lb ed="X" n="0274b08"/>問何人。曰衙中二豕也。賴往因中曾聽大乘經。得蒙
<lb ed="X" n="0274b09"/>見活。故來相謝耳。女覺瞿然有省。遂誓不殺生。請於
<lb ed="X" n="0274b10"/>父續舉放生會。玉受重為序以倡之。天啟中玉受官
<lb ed="X" n="0274b11"/>貴州提學僉事。安邦彥反貴陽被圍。玉受與前巡撫
<lb ed="X" n="0274b12"/>李橒巡按史永安等分城守。且一載糧不繼。居民死
<lb ed="X" n="0274b13"/>亡殆盡。玉受守益力。賊登陴忽自退者再。墮梯死無
<lb ed="X" n="0274b14"/>筭。會援兵至乃解。敘功進寧夏參政。致仕歸以頭陀
<lb ed="X" n="0274b15"/>終。自玉受以持準提唱於鄉里。其後進之士。若楊子
<lb ed="X" n="0274b16"/>澄及其二子維斗．公幹。李子木．徐九一．劉公旦．姚文
<lb ed="X" n="0274b17"/>初諸賢。皆結準提社。擇桃花塢桃花菴故趾闢精舍。
<lb ed="X" n="0274b18"/>修白業。子澄。名大濴。篤行君子也。以諸生終。維斗。名
<lb ed="X" n="0274b19"/>廷樞。與應天鄉試。九一。名汧。官少詹事。公旦。名曙。以
<lb ed="X" n="0274b20"/>進士授南昌縣。未赴官遭明之亡。三人者後先殉國
<lb ed="X" n="0274b21"/>死矣。公幹。名廷楨。亦諸生。清真絕俗。中歲夭。士林惜
<lb ed="X" n="0274b22"/>之。文初。名宗典。孟長子。以諸生貢太學。子木。名模。官
<lb ed="X" n="0274b23"/>御史。國變隱居不出。與文初倡上善會。大合緇白修
<lb ed="X" n="0274b24"/>西方淨業老焉(憨山夢遊集．明史．姚宗典準提菴碑．廣仁品)。
<lb ed="X" n="0274c01"/>知歸子曰。予讀孟子書拳拳然。勸導時君推不忍之
<lb ed="X" n="0274c02"/>心。以生止殺。時君終已不用。卒成戰國阬屠之慘。民
<lb ed="X" n="0274c03"/>如犬豕雞鶩然。哀哉。已而讀佛經。究因果之原。察輪
<lb ed="X" n="0274c04"/>迴之本。反覆沉潛。斷疑生信。幸際太平時。人民樂康。
<lb ed="X" n="0274c05"/>而毛羽鱗介之羣未甞一日得離戰國之苦。偶讀曾
<lb ed="X" n="0274c06"/>端甫文。衋傷於心。因比次趙劉二君事為之傳。經言。
<lb ed="X" n="0274c07"/>菩薩作大國王。於法自在普行。教令閻浮提內城邑
<lb ed="X" n="0274c08"/>聚落一切屠殺皆令禁斷。常令安住三種淨戒。亦令
<lb ed="X" n="0274c09"/>眾生如是安住。美哉慈善之風。自書契以來。未有能
<lb ed="X" n="0274c10"/>親履其盛者也。治亂循環。冤報相復。禍由己作。業非
<lb ed="X" n="0274c11"/>外至。纏蓋愈重。福智愈微。即令菩薩現身末如之何。
<lb ed="X" n="0274c12"/>後之君子彰往察來。一念信心永斷殺業。生清淨心
<lb ed="X" n="0274c13"/>結歡喜緣。同類異類有情無情。慈悲愛護作大饒益。
<lb ed="X" n="0274c14"/>其為福德不可思議。恒河沙佛菩薩龍天。證明是言
<lb ed="X" n="0274c15"/>真實非妄。
<lb ed="X" n="0274c16"/>　羅臺山云。佛心天眼與有高微。尚有鍼磁之契。願
<lb ed="X" n="0274c17"/>　生生世世與知歸道人徵逐不捨。君為司空我為
<lb ed="X" n="0274c18"/>　虞官。君著護生之品。我作金剛之杵。若逢魔外非
<lb ed="X" n="0274c19"/>　毀。我當飛起落其牙齒不令成語。
<lb ed="X" n="0275a01"/>居士傳四十八
<lb ed="X" n="0275a02"/>
<lb ed="X" n="0275a03"/>　　王丁朱莊黃聞黃錢吳王陳駱程傳
<lb ed="X" n="0275a04"/>　　　王孟夙　名在公。江南崑山人。萬歷二十二年舉於鄉。
<lb ed="X" n="0275a05"/>謁雲棲宏公稱弟子。已而為高苑知縣。在官日禮普
<lb ed="X" n="0275a06"/>門大士。誦阿彌陀經。大旱露禱輒雨。遇歲飢輒盡力
<lb ed="X" n="0275a07"/>為民請賑。間有冤獄已成讞者。必焚香告天。願為昭
<lb ed="X" n="0275a08"/>雪。上官亦諒而從之。遷濟南同知。用兵法部。勒吏卒
<lb ed="X" n="0275a09"/>追捕豪右輕俠。放響馬剽劫者竿其骨於衢內。尸虎
<lb ed="X" n="0275a10"/>穴中。遠近帖然。一夕戒徒御束裝投劾竟去。過吳門
<lb ed="X" n="0275a11"/>不抵家。往來徑山天目石盂間。泝大江入蜀。登峨眉
<lb ed="X" n="0275a12"/>歷匡廬博山而歸。以憨山聞谷諸禪師。居士朱白民
<lb ed="X" n="0275a13"/>為師友。閱大藏經。修念佛三昧。天啟七年遷海鹽石
<lb ed="X" n="0275a14"/>佛寺。時逆奄勢張。方謀篡位。孟夙語其徒曰。此地濵
<lb ed="X" n="0275a15"/>海北。信朝以至則朝於斯。夕以至則夕於斯。已而得
<lb ed="X" n="0275a16"/>脾疾。笑曰可。無為魚腹之葬矣。夜半趺坐而化(明文偶鈔．
<lb ed="X" n="0275a17"/>雲棲法彙)。
<lb ed="X" n="0275a18"/>　　　丁劒虹　名明登。江浦人。萬歷中受三歸於雲棲。自號
<lb ed="X" n="0275a19"/>曰蓮侶。四十四年登進士第。官泉州推官。遷知衢州。
<lb ed="X" n="0275a20"/>所至輙以佛法勸人。法應杖者聽納米以贖。贍諸獄
<lb ed="X" n="0275a21"/>囚。遇夏月修獄舍。給諸囚香薷飲葵扇。冬月與之椒
<lb ed="X" n="0275a22"/>薑。擇醫視病者人。與念珠一串教令念佛。雲棲宏公
<lb ed="X" n="0275a23"/>甞稱其鄰翁居常念佛。臨終與其友一請而逝。因繪
<lb ed="X" n="0275a24"/>一請圖懸齋中以自勗。崇禎中受菩薩戒於大慧。順
<lb ed="X" n="0275b01"/>治二年冬病劇。十一月朔具疏白佛求生淨土。日焚
<lb ed="X" n="0275b02"/>一疏。至第十日飲粥如常。時面有光赩然。徧勸戚友
<lb ed="X" n="0275b03"/>俾修淨業。側身就枕而逝(淨土晨鐘)。
<lb ed="X" n="0275b04"/>　　　朱白民　名鷺。吳江諸生也。少有俊才。長身玉立。風神
<lb ed="X" n="0275b05"/>閒遠。家貧。教授生徒以養父母。牀頭恒貯數十錢曰
<lb ed="X" n="0275b06"/>買笑錢。親死乃棄諸生學長生術。遠遊至西嶽。登天
<lb ed="X" n="0275b07"/>井。黃縚道服掀髯長嘯。見者以為仙也。已而參雲棲
<lb ed="X" n="0275b08"/>宏公探求法要。宏公化去。白民因禮塔作偈曰。我昔
<lb ed="X" n="0275b09"/>初謁師。問參禪念佛。可用融通得。師答隨口出。若然
<lb ed="X" n="0275b10"/>是兩物。用得融通著。快哉此一語。令人心膽悅。時時
<lb ed="X" n="0275b11"/>舉向人。諸方徧傳說。念佛人無盡。是指亦無盡。靈山
<lb ed="X" n="0275b12"/>會未散。蓮池舌長活。短偈作供養。合掌無縫塔。與王
<lb ed="X" n="0275b13"/>孟夙同遊徑山。闢一軒居之。閱般若經。會憨山清公
<lb ed="X" n="0275b14"/>至。二人共禮為師。清公名白民曰大力。孟夙曰大[金*(起-巳+戍)]。
<lb ed="X" n="0275b15"/>名其軒曰般若。銘之曰。咄哉此軒。光明透脫。內外洞
<lb ed="X" n="0275b16"/>然。了無縛著。六根門頭。圓通虗豁。世出世間。一齊拋
<lb ed="X" n="0275b17"/>却。此軒之味。恬澹寂寞。軒中主人。身心快樂。一切情
<lb ed="X" n="0275b18"/>塵。火聚太末。問此法門。名不可說。崇禎初至京師。我
<lb ed="X" n="0275b19"/>兵薄城下。或勸之亟歸。慨然歎曰。莫非王臣也。其敢
<lb ed="X" n="0275b20"/>逃乎。端居龍華寺。注般若經。兵退乃南下。所至畫竹
<lb ed="X" n="0275b21"/>賣錢自給。不妄受人一錢。晚居蘇州蓮華峯下。偕山
<lb ed="X" n="0275b22"/>僧修念佛三昧。自號西空居士。年八十作辭世偈。沐
<lb ed="X" n="0275b23"/>浴更衣而逝。時嘉定諸生婁子柔者。名堅。亦參雲棲
<lb ed="X" n="0275b24"/>受戒。歸長齋。工書。尤好書四十二章經．遺教經。曰此
<lb ed="X" n="0275c01"/>佛門論語也。其遺墨世多傳寶之(明文偶鈔．雲棲法彙．吳江志．憨山夢
<lb ed="X" n="0275c02"/>遊集)。
<lb ed="X" n="0275c03"/>　　　莊平叔　名嚴。華亭人。少與其兄友愛殊篤。兄客黔中
<lb ed="X" n="0275c04"/>而病。平叔徒步逆之。中途舟覆救免。而兄竟病死。平
<lb ed="X" n="0275c05"/>叔致其喪而還。鄉人以是賢之。晚而深達佛法。逢人
<lb ed="X" n="0275c06"/>輙以佛法相勸導。衣履所餘常以施人。家有一子一
<lb ed="X" n="0275c07"/>婿。視之泊如也。間作詩及小詞。皆清遠有致。常調滿
<lb ed="X" n="0275c08"/>庭芳一闋云。六十餘年片時。春夢覺來剛熟。黃粱浮
<lb ed="X" n="0275c09"/>花幻影。有甚好風光。冷眼輕輕覷破。急翻身蹬斷絲
<lb ed="X" n="0275c10"/>韁。兒孫戲從他搬演。何必看終場。青山茅一把。殘生
<lb ed="X" n="0275c11"/>活計別作商量。但隨緣消遣。洗鉢焚香先送心歸極
<lb ed="X" n="0275c12"/>樂恣消遙。寶樹清凉堪悲也。回頭望處。業海正茫茫。
<lb ed="X" n="0275c13"/>天啟四年卒於其友胡子灝之園。崑山王弱生錄其
<lb ed="X" n="0275c14"/>詞。以為數年中所見學道人。以平叔為第一也(王弱生河
<lb ed="X" n="0275c15"/>渚集)。
<lb ed="X" n="0275c16"/>　　　黃元孚　名承惠。浙江錢塘人。為人耿介不合俗。不能
<lb ed="X" n="0275c17"/>治生產事大母。母盡孝。好施與。隣人寒無衣者。解衣
<lb ed="X" n="0275c18"/>衣之。無食者傾其囊中錢予之。妻弟聞子與奇其清
<lb ed="X" n="0275c19"/>苦。導往雲棲宏公所。以弟子禮見。宏公名之曰淨明。
<lb ed="X" n="0275c20"/>其後得嘔血疾。積三歲弗瘳且亟。子與教之念佛。元
<lb ed="X" n="0275c21"/>孚方苦痛弗省。子與厲聲曰。汝眼光墮地。即今知痛
<lb ed="X" n="0275c22"/>者畢竟落在何處。元孚悚然曰將奈何。子與曰莫如
<lb ed="X" n="0275c23"/>念佛。元孚曰爾教我念自性彌陀耶。念極樂彌陀耶。
<lb ed="X" n="0275c24"/>子與曰汝將謂有二耶。元孚遽有省。請法師慧文至。
<lb ed="X" n="0276a01"/>設佛像為說淨土因緣。元孚欣然請法師為剃髮受
<lb ed="X" n="0276a02"/>沙彌戒。屏家屬。唱佛號。默轉蓮華經七日。家人皆聞
<lb ed="X" n="0276a03"/>蓮華香。忽微笑說偈曰。一物不將來。一物不將去。高
<lb ed="X" n="0276a04"/>山頂上一輪秋。此是本來真實意。乃命家人治齋供
<lb ed="X" n="0276a05"/>佛請僧唱佛號。讀雲棲發願文。至云阿彌陀佛放光
<lb ed="X" n="0276a06"/>接引。垂手提携。歡然起坐。諦觀佛像而逝(憨山夢遊集)。
<lb ed="X" n="0276a07"/>　　　聞子與　法名大晟。與元孚同鄉里。少善病。志欲出生
<lb ed="X" n="0276a08"/>死。乃往雲棲受念佛法門。宏公示寂。憨山清公來弔。
<lb ed="X" n="0276a09"/>子與作禮白言。願薙髮為弟子。清公曰。佛性四大不
<lb ed="X" n="0276a10"/>能拘。豈毛髮能為礙乎。況子有親在。未可也。子與乃
<lb ed="X" n="0276a11"/>已。俄而疾作。子與曰。吾當直往西方耳。疾無傷也。及
<lb ed="X" n="0276a12"/>疾甚。神志瞀亂不能自持。大懼。亟命家人請僧至。唱
<lb ed="X" n="0276a13"/>佛號越一日。瞀亂如故。復瞿然曰。生死根株。非他人
<lb ed="X" n="0276a14"/>所能拔也。立起盥沐著衣。對佛焚香煉臂哀苦懺悔。
<lb ed="X" n="0276a15"/>徹夜無少倦。及還坐。神志安定。淨土現前。乃薙髮披
<lb ed="X" n="0276a16"/>袈裟別眾而逝。憨山清公聞而歎曰。勇哉。聞生其可
<lb ed="X" n="0276a17"/>謂烈丈大矣(憨山夢遊集)。
<lb ed="X" n="0276a18"/>　　　黃子羽　名翼聖。太倉人。素服雲棲之教。與妻王氏精
<lb ed="X" n="0276a19"/>修淨業。崇禎中以薦起為四川新都知縣。甞飯僧縣
<lb ed="X" n="0276a20"/>堂。躬行匕箸布嚫施。繼以膜拜。張獻忠宼四川。過新
<lb ed="X" n="0276a21"/>都。子羽率民城守新都。千僧感子羽之德。相率登城
<lb ed="X" n="0276a22"/>擊鼓稱佛號。夜中其聲震天。賊尋引去。以城守功遷
<lb ed="X" n="0276a23"/>知吉州。明亡。棄官歸印溪。所居樓曰蓮蘂樓。自號蓮
<lb ed="X" n="0276a24"/>蘂居士。營齋奉佛。日持佛號數萬。已而臥疾浹月自
<lb ed="X" n="0276b01"/>制終令四壁張彌陀像。請晦山顯公授菩薩戒。語顯
<lb ed="X" n="0276b02"/>公曰。吾神明愈健。誓願愈堅。自信生西方必矣。明晨
<lb ed="X" n="0276b03"/>顯公將別去。尅八日必行。已而果然。年六十四(現果隨錄．
<lb ed="X" n="0276b04"/>明文偶鈔)。
<lb ed="X" n="0276b05"/>　　　錢伯韞　名炳。亦太倉人也。為人淳善。以貢授教官。年
<lb ed="X" n="0276b06"/>七十餘遷知富陽縣。一日鞫一大盜。盜詭稱被誣求
<lb ed="X" n="0276b07"/>免。伯韞曰。汝殺人多矣。法當抵。盜奮起攫按上硯擿
<lb ed="X" n="0276b08"/>伯韞。伯韞痛仆地。吏爭前執盜毆之。伯韞遽起坐。一
<lb ed="X" n="0276b09"/>手摩其胸。一手止吏曰。莫打莫打。吾痛息矣。聞者傳
<lb ed="X" n="0276b10"/>說為笑。後去官歸。篤志修行。日誦金剛經。臨終作自
<lb ed="X" n="0276b11"/>祭文及偈。頃命左右取清凉水飲之。問清凉水何在。
<lb ed="X" n="0276b12"/>曰放生池水也。水至。飲訖。合掌曰。我以佛力徑往清
<lb ed="X" n="0276b13"/>淨界中矣。熙然坐逝(現果隨錄)。
<lb ed="X" n="0276b14"/>　　　吳瞻樓　遺其名。亦太倉人也。早修淨業。晚以家事付
<lb ed="X" n="0276b15"/>二子。一意西邁。日持佛號萬聲。兼作西方觀。不雜餘
<lb ed="X" n="0276b16"/>業。閱十二年如一日。室中屢現瑞相。床前湧白蓮華。
<lb ed="X" n="0276b17"/>大如臼。童稚皆見之。年七十餘。怡然坐逝。子孫以事
<lb ed="X" n="0276b18"/>佛世其家焉(現果隨錄)。
<lb ed="X" n="0276b19"/>　　　王先民　名醇。揚州人。性豪宕。善射。從季父遊長安。挾
<lb ed="X" n="0276b20"/>歌姬。日醉市樓。一日突入演武塲。方大閱。先民引弓
<lb ed="X" n="0276b21"/>發矢連破的。掣雙劒舞。霎忽如崩雷。將軍降階執其
<lb ed="X" n="0276b22"/>手欲舉以冠軍。笑謝曰。家本儒生。聊相戲耳。還家。父
<lb ed="X" n="0276b23"/>母命之室。以羸疾辭。為其兩弟納婦。已而脫身徧遊
<lb ed="X" n="0276b24"/>吳越山水。參一雨禪師。受優婆塞戒。居山日誦蓮華
<lb ed="X" n="0276c01"/>經。已而歸揚州之慈雲菴虔修淨業。顏其居曰寶蕋
<lb ed="X" n="0276c02"/>棲。自知時至。結跏趺坐。請僧環誦佛號而逝(明文偶鈔)。
<lb ed="X" n="0276c03"/>　　　陳用拙　名至善。常熟人。孩時聞大母誦佛號。啼輒止。
<lb ed="X" n="0276c04"/>既入塾讀論語。至朝聞道夕死可矣。入問母曰。人死
<lb ed="X" n="0276c05"/>安歸。母不能答。以告其父。父曰汝意云何。用拙曰。欲
<lb ed="X" n="0276c06"/>知生死。其必聞道乎。父曰是兒他日定入無生法。及
<lb ed="X" n="0276c07"/>長聞雲棲之風慕之。篤志淨業。有寂公者嗣法雲棲。
<lb ed="X" n="0276c08"/>已而結茅藤溪。用拙首為募金搆禪院。縣中諸搢紳
<lb ed="X" n="0276c09"/>創放生社。請用拙司之。常以私錢佐其費。所放生物
<lb ed="X" n="0276c10"/>不貲。一日寂公夢用拙緇衣黃縧含笑言別。亟走。視
<lb ed="X" n="0276c11"/>之。見用拙方誦佛號。右脅而逝(常熟志)。
<lb ed="X" n="0276c12"/>　　　駱見於　名鳴雷。惠陽人。崇禎中領鄉薦。為藤縣教諭。
<lb ed="X" n="0276c13"/>遷中書舍人。習華首之教。精心淨業。初事父母孝。父
<lb ed="X" n="0276c14"/>病感異人授藥而愈。母病籲神請減己壽以益親。及
<lb ed="X" n="0276c15"/>朝而愈。明亡後。里居杜門。橫經教授。惟以善誘人。為
<lb ed="X" n="0276c16"/>人謙退和敬。未嘗出一過分語。亦未嘗有不可告人
<lb ed="X" n="0276c17"/>之事。人無貴賤賢不肖。無不稱駱先生長者也。鄉民
<lb ed="X" n="0276c18"/>陶如耀病死而甦云。冥中方督造善橋云。為駱鳴雷
<lb ed="X" n="0276c19"/>建也。復有林必高者。亦嘗至冥中而還云。方為駱鳴
<lb ed="X" n="0276c20"/>雷建槐亭。妻鄧氏亦虔誦阿彌陀佛。一日炷尺香於
<lb ed="X" n="0276c21"/>爐。火盡而灰不斷。火復逆行上至巔。灰盡赤。其靈異
<lb ed="X" n="0276c22"/>如此(明文偶鈔)。
<lb ed="X" n="0276c23"/>　　　程季清　名文濟。法名通慧。新安人。遷湖州以老焉。嘗
<lb ed="X" n="0276c24"/>讀書天目。謁高峰禪師塔。不覺痛哭。刳臂肉為供。遂
<lb ed="X" n="0277a01"/>矢志參究。禮雪嶠禪師。逼拶既久。漸有入處。既謁博
<lb ed="X" n="0277a02"/>山無異禪師。師甚器之。臨別步行五里送之。季清每
<lb ed="X" n="0277a03"/>念言。末世禪流不達教理。如盲無導。陷黑暗阬而不
<lb ed="X" n="0277a04"/>自覺。深可憐愍。乃建講社於蓮居。以六年為期。請十
<lb ed="X" n="0277a05"/>法主以次登座說諸大乘經。又延自平法主至菰城
<lb ed="X" n="0277a06"/>丈室。再演成唯識論。季清退而覃思。漸得慈恩綱要。
<lb ed="X" n="0277a07"/>居常讀華嚴經及發菩提心論。聲淚俱下。自號十願
<lb ed="X" n="0277a08"/>居士。里中放生度鬼禮懺誦經諸會。必季清為之導。
<lb ed="X" n="0277a09"/>其友錢元冲喪子。季清與之大興塔寺。費至三十萬
<lb ed="X" n="0277a10"/>金。元冲卒。季清亦喪子。乃閉戶謝客。專修丈六佛身
<lb ed="X" n="0277a11"/>觀。其始懵然已。隱隱漸現而色甚黯。方凝想時。忽空
<lb ed="X" n="0277a12"/>中有聲教曰。若欲見金色身者。須於佛身先作紅想。
<lb ed="X" n="0277a13"/>依教想之。果見佛身光明四徹。室中什物皆成金色。
<lb ed="X" n="0277a14"/>妻盧氏法名智福。仁而好施。長齋。日課佛名二三萬。
<lb ed="X" n="0277a15"/>年三十九疾病。請古德法師授五戒。師為開示淨土
<lb ed="X" n="0277a16"/>法要。乃一意西歸。季清復為誦華嚴經。至入法界品
<lb ed="X" n="0277a17"/>五十三門為一一解說。且曰。百劫千生在此一時。努
<lb ed="X" n="0277a18"/>力直往毋猶豫也。盧氏深有省。課佛名益切。徹夜不
<lb ed="X" n="0277a19"/>休。閱半月。親見化佛來迎。急索香水沐浴。西向叉手
<lb ed="X" n="0277a20"/>連稱佛名而逝。季清雖修佛觀。然好堪輿術。徧為叢
<lb ed="X" n="0277a21"/>林度地。禪觀亦少踈矣。又言後身當作國王或諸天
<lb ed="X" n="0277a22"/>神。弘法護世。靈蜂藕益法師聞而訶之。已而告師曰。
<lb ed="X" n="0277a23"/>邇來始信生西要訣。須是放得娑婆下耳。師稱善。順
<lb ed="X" n="0277a24"/>治八年秋嬰腹疾。繪西方佛像懸室中以助觀力。吉
<lb ed="X" n="0277b01"/>祥而逝。居七日。見夢於長女曰。吾已向吳門四十里
<lb ed="X" n="0277b02"/>外作大叢林護伽藍神矣(靈峯宗論)。
<lb ed="X" n="0277b03"/>知歸子曰。蓮華經云。火中生蓮花。是則為希有。在欲
<lb ed="X" n="0277b04"/>而行禪。希有亦如是。觀諸君行事。在世出世間。其能
<lb ed="X" n="0277b05"/>速證淨因者。盖願力使然也。季清一念之岐。卒歸神
<lb ed="X" n="0277b06"/>道。智者觀之。可以知懼矣。
<lb ed="X" n="0277b07"/>
<lb ed="X" n="0277b08"/>
<lb ed="X" n="0277b09"/>
<lb ed="X" n="0277b10"/>居士傳四十九
<lb ed="X" n="0277b11"/>
<lb ed="X" n="0277b12"/>　　周景文姚孟長傳
<lb ed="X" n="0277b13"/>　　　周景文　名順昌。江南吳縣人也。萬歷四十一年登進
<lb ed="X" n="0277b14"/>士第。痛祿不逮。親署所居曰蓼菴。題其壁曰咬菜。留
<lb ed="X" n="0277b15"/>先澤。焚香問自心選。福州推官強直。與稅監高宷忤。
<lb ed="X" n="0277b16"/>幾得禍。會宷罷去乃解。臨民慈。嘗曰。吾為刑官六年。
<lb ed="X" n="0277b17"/>從不敢一用夾棍周內人也。擢吏部主事。天啟初官
<lb ed="X" n="0277b18"/>文選司員外。署選事。絕請託。抑僥倖。餽問一無所受。
<lb ed="X" n="0277b19"/>素信奉佛法。其在官暇則稱佛號。日課千聲以為常。
<lb ed="X" n="0277b20"/>不携妻子從。家奴六人。日需米五升錢十枚而已。頃
<lb ed="X" n="0277b21"/>之告歸。家居城西里。有龍樹菴僧傅公修雲棲之教。
<lb ed="X" n="0277b22"/>景文為倡募。廣其放生之池。又嘗與竹塢僧斷言善。
<lb ed="X" n="0277b23"/>一日請斷言演瑜伽施食法。有假寐於側者夢所散
<lb ed="X" n="0277b24"/>粟皆化為蓮華。斷言嘗以血書蓮華經。景文見而讚
<lb ed="X" n="0277c01"/>曰。是血是經。非血非經。為無著華。為如意寶。書者誦
<lb ed="X" n="0277c02"/>者皆從空現。向之所夢亦若是而已矣。會魏忠賢擅
<lb ed="X" n="0277c03"/>權。黨禍作。嘉善魏大中被逮。過蘇。景文往餞之。與同
<lb ed="X" n="0277c04"/>臥起三日。旂尉屢趣行。景文怒罵忠賢不已。旂尉歸
<lb ed="X" n="0277c05"/>以告忠賢。御史倪文煥承忠賢旨。劾景文不當與罪
<lb ed="X" n="0277c06"/>人連姻。且誣景文署選郎時贜罪。忠賢即矯旨削籍。
<lb ed="X" n="0277c07"/>前巡撫周起元以忤忠賢罷。至是織造李實追論起
<lb ed="X" n="0277c08"/>元并誣景文請屬有所乾沒。天啟六年三月與起元
<lb ed="X" n="0277c09"/>次第被逮。景文聞意色甚閒徐。為僧書小雲棲三字
<lb ed="X" n="0277c10"/>額已。出詣有司。將發。與文湛持書曰。弟一生向志節
<lb ed="X" n="0277c11"/>一路著力。是弟不濟處。出門便與宦官為仇。畢竟以
<lb ed="X" n="0277c12"/>此輩結局。然不可謂非天之所以成我。此時工夫正
<lb ed="X" n="0277c13"/>欲使怨親平等。貪戀俱忘。急消却一段憤激之心。歡
<lb ed="X" n="0277c14"/>喜順受方是實地也。景文家居行義甚高。又數為有
<lb ed="X" n="0277c15"/>司。陳說閭閻疾苦狀。及白他冤抑甚眾。以故士民甚
<lb ed="X" n="0277c16"/>德之。逮者至。士民莫不憤。宣詔日。士民不期而集至
<lb ed="X" n="0277c17"/>數萬人。咸執香為周吏部乞命。諸生王節文震亨等
<lb ed="X" n="0277c18"/>前謁巡撫毛一鷺。請以民情上聞。眾遂直前逼緹騎。
<lb ed="X" n="0277c19"/>緹騎厲聲叱之。眾怒大譟毆緹騎。有死者。城中沸騰。
<lb ed="X" n="0277c20"/>一鷺僅得免。景文中夜乘閒就道。或勸以自裁。景文
<lb ed="X" n="0277c21"/>曰。大丈夫末後一著定當俊偉。且若輩為所欲為者。
<lb ed="X" n="0277c22"/>苦無大人君子張胆明目教誨之耳。吾不可以徒死
<lb ed="X" n="0277c23"/>也。既發。復與湛持書曰。二鼓登舟。旌旗戈戟相望於
<lb ed="X" n="0277c24"/>道。周生此行亦可謂不落寞矣。朔日已渡江。回首閶
<lb ed="X" n="0278a01"/>關不勝贓然。然日來得素患難學問。朝夕與虎狼為
<lb ed="X" n="0278a02"/>伍。亦覺無入而不自得也。既至京。下詔獄坐贓三千
<lb ed="X" n="0278a03"/>金。被考時大聲呼曰。汝不畏天地耶。奈何必欲置吾
<lb ed="X" n="0278a04"/>輩死。天下忠臣義士多矣。汝能盡殺耶。更極口罵忠
<lb ed="X" n="0278a05"/>賢。鎮撫官許顯純命椎擊其齒。齒盡落。顯純自起問
<lb ed="X" n="0278a06"/>曰復能罵魏公否。景文噀血唾其面。罵益厲。遂於夜
<lb ed="X" n="0278a07"/>中潛斃之。明年莊烈即位。誅魏忠賢。倪文煥．毛一鷺
<lb ed="X" n="0278a08"/>等連坐有差。贈景文太常卿。諡忠介(年譜．燼餘集．明史．北行日譜)。
<lb ed="X" n="0278a09"/>　　　姚孟長　名希孟。亦吳縣人也。為諸生。與舅文湛持往
<lb ed="X" n="0278a10"/>來東林。切劘道義。萬歷四十七年成進士。改庶吉士。
<lb ed="X" n="0278a11"/>時景文方官吏部。以志節相厲。並持清議。韓爌劉一
<lb ed="X" n="0278a12"/>燝執政甚器孟長。遇大事多所咨決。天啟五年黨禍
<lb ed="X" n="0278a13"/>既作。孟長以母喪歸給事中。楊所修以孟長負東林
<lb ed="X" n="0278a14"/>望。劾為繆昌期死黨。遂削籍。崇禎初起左贊善。再遷
<lb ed="X" n="0278a15"/>右庶子日講官。又為溫體仁所嫉。左遷少詹事。掌南
<lb ed="X" n="0278a16"/>京翰林院。平居歸信三寶。有宏護之志。初母文氏在
<lb ed="X" n="0278a17"/>時奉佛謹。孟長居喪蔬食三年。晝夜誦佛經為母回
<lb ed="X" n="0278a18"/>向西方。大祥日禮懺甫畢。五色雲見。光照四野。及居
<lb ed="X" n="0278a19"/>南京搜覧傳記。著佛法金湯徵文錄十卷。其序云。盖
<lb ed="X" n="0278a20"/>聞尸林首唱。三車顯出宅之因。葱嶺誕敷。五印示安
<lb ed="X" n="0278a21"/>心之要。一十八梵之作禮堪忍雲驅。六十七載之潛
<lb ed="X" n="0278a22"/>符重溟葦汎。金舂玉撞廣開兜率之音。樹植花敷普
<lb ed="X" n="0278a23"/>現優曇之瑞。具四德三伊之相。性海同舟。悟八空萬
<lb ed="X" n="0278a24"/>法之歸。真如共域。盧行者徵風幡之義。尚以肉身止
<lb ed="X" n="0278b01"/>廊廡之間。龐居士破人我之藩。竟以素衣說團欒之
<lb ed="X" n="0278b02"/>話。蔭法雲之藹藹。並禮蓮趺。曜慧日之昭昭。悉依蘭
<lb ed="X" n="0278b03"/>若。瓶槃釵釧融大冶而總是一金。酥酪醍醐調法羮
<lb ed="X" n="0278b04"/>而攪成一味。賊子無非佛子。凡生即繫聖生。倘仡仡
<lb ed="X" n="0278b05"/>而崇墉。將拒何人於域外。且馮馮而浚險。反淪彼界
<lb ed="X" n="0278b06"/>於塹中。金湯之義敢問所安。曰非也。佛果圓因尚有
<lb ed="X" n="0278b07"/>十僊之劣昧。法音震旦未免六宗之崢嶸。遇竊法之
<lb ed="X" n="0278b08"/>真人亦可碎琴而収座下。破異見之剎利已自投崖
<lb ed="X" n="0278b09"/>而坐巖間。棲棲泛般若之江如愚若訥。怡怡了涅槃
<lb ed="X" n="0278b10"/>之債混迹韜光。劍嶺刀山涌乳傷罽賓之難。引腸掛
<lb ed="X" n="0278b11"/>胃捧心興靜藹之悲。瑞相巍峨化作楮錢流水。瑤宮
<lb ed="X" n="0278b12"/>矗直何當葭管飛灰。但見古廟香爐蜘封鼠竄。即有
<lb ed="X" n="0278b13"/>庭前栢樹蟻穴鵶鳴。故須東土闡西土之淨因。端仗
<lb ed="X" n="0278b14"/>人王開法王之秘密。篸篸時秀能降憍慢之幢。几几
<lb ed="X" n="0278b15"/>元臣廣集芬陀之社。轉法輪於金殿旭日晨開。揚祖
<lb ed="X" n="0278b16"/>德於祇園粲花齒落。運目犍連之神力或像起夫旃
<lb ed="X" n="0278b17"/>檀。現窣堵波之莊嚴或塔奉其牙髮。披精進鎧焚香
<lb ed="X" n="0278b18"/>結十萬之緣。依堅固林開池布六賢之坐。凡此勝事
<lb ed="X" n="0278b19"/>具在前篇。但有緒言聊申末簡。道岸覩紫金之相。此
<lb ed="X" n="0278b20"/>相本同妙明。舍衛放白毫之光。此光誰無慧燄。誕心
<lb ed="X" n="0278b21"/>田之嘉種粲若芬花。護髻頂之鬘陀皎同秋月。振綱
<lb ed="X" n="0278b22"/>維以覺世。聲聲成替戾之音。餐禮義以肥身。處處作
<lb ed="X" n="0278b23"/>乳糜之供。彰九德六德以至三德即是菩提道塲。修
<lb ed="X" n="0278b24"/>一度二度以圓六度漸至琉璃寶所。碧潭澄沚沸鼎
<lb ed="X" n="0278c01"/>生解脫之門。白酒清鹽甘露現清凉之味。豈特以淨
<lb ed="X" n="0278c02"/>而化穢。抑能顯威以達權。電掣魔軍劍揮賊首。波旬
<lb ed="X" n="0278c03"/>作供破煩惱而獻密言。近護出家擲化籌而盈丈室。
<lb ed="X" n="0278c04"/>非患諸邪之害正。而患邪自我生。何慮群醜之弗賓。
<lb ed="X" n="0278c05"/>而慮醜從中伏。八識田起黑風之浪罪染氷紈。四威
<lb ed="X" n="0278c06"/>儀破白淨之容業琱藍璧。猴冠羊質難參獅座之旁。
<lb ed="X" n="0278c07"/>蜉羽蝣裳豈是象王之子。等三綱於敝屣恐三歸莫
<lb ed="X" n="0278c08"/>浣其愆。視一本如弁髦詎一乘頓寬其網。行同饕餮
<lb ed="X" n="0278c09"/>則黍稷非馨。性比豺狼恐泥犁莫貸。七寶八珍之布
<lb ed="X" n="0278c10"/>施何事張皇。一方五老之參承未為了却。敢略鑒其
<lb ed="X" n="0278c11"/>真贋用微辨其薰蕕。因先德燦列之言。冠華嚴攝屬
<lb ed="X" n="0278c12"/>之義。外護非殊內護十善知歸。心光即是佛光三乘
<lb ed="X" n="0278c13"/>同入。隨所示現自有大覺明師。痛下劄椎未許盲拳
<lb ed="X" n="0278c14"/>瞎棒。用是無憂樹下不成荊棘之林。大術胎中剛下
<lb ed="X" n="0278c15"/>淤泥之種。爰清疆界稍峻坊閑。略具苦心敬質明眼。
<lb ed="X" n="0278c16"/>十方菩薩。建大法園。安隱熏修。樹精進旛。即此身心
<lb ed="X" n="0278c17"/>樂邦淨域。勿使性相。而生薄蝕。序華嚴十地品第一。
<lb ed="X" n="0278c18"/>法器充周能戒而定。彼堅固體道。果是證耶。緇素耶。
<lb ed="X" n="0278c19"/>非渭而涇。嵩公之論。明德維馨。序輔教第二。式廓九
<lb ed="X" n="0278c20"/>有。赫曦方中。宣大法音。道隆而隆。普濟羣迷。陰翊王
<lb ed="X" n="0278c21"/>度。永明後身。筆垂秋露。序高皇御製文附宋濂文第
<lb ed="X" n="0278c22"/>三。爰有達人。丕扶名教。有倫有脊。可以言斆。隨所住
<lb ed="X" n="0278c23"/>處。戒水沉香。世出世間。圓滿道塲。序金湯名義第四。
<lb ed="X" n="0278c24"/>夢幻泡影。至人所憎。十力調御。遊戲作賓。非樹非臺。
<lb ed="X" n="0279a01"/>去來自在。皓月當空。不傷靉靆。序應化諸賢第五。阿
<lb ed="X" n="0279a02"/>闍世王。護正法眼。外道縱橫。利用刪剗。佛始漢至。夢
<lb ed="X" n="0279a03"/>託南宮。哲王代生。法鼓逢逢。序護法人王第六。維屏
<lb ed="X" n="0279a04"/>維翰。繄惟宗工。蔭此瓊柯。而扇芳風。蓮社初藹。藹藹
<lb ed="X" n="0279a05"/>吉士。菡萏香來。是人心蘂。序晉宋以下宰官居士第
<lb ed="X" n="0279a06"/>七。碑碣巋而。至唐始盛。有筆如椽。讚彼清淨。無縫為
<lb ed="X" n="0279a07"/>塔。太虗為紙。誰能銘者。舉似裴李。序有唐宰官居士
<lb ed="X" n="0279a08"/>第八。一華五葉。似似繩繩。何假薙披。鏡拭波澄。碩德
<lb ed="X" n="0279a09"/>名勳。道林斯馤。眾法森羅。原非門外。序宋元宰官居
<lb ed="X" n="0279a10"/>士第九。身心沉霾。等於陰曀。附影吠聲。元津思枻。山
<lb ed="X" n="0279a11"/>藪藏疾。是曰不然。攘之剔之。辨其媸妍。序響附第十。
<lb ed="X" n="0279a12"/>尋移疾歸。家居二年卒。福王時贈禮部右侍郎。諡文
<lb ed="X" n="0279a13"/>毅(金湯徵文錄．明文偶鈔．明史)。
<lb ed="X" n="0279a14"/>知歸子曰。予嘗過支硎中峯寺。僧念庭言。寺故王氏
<lb ed="X" n="0279a15"/>宅。明天啟間捨為寺。以居蒼雪法師。立書契。戒子孫。
<lb ed="X" n="0279a16"/>不得有所求責。而景文．湛持．孟長三君子。皆署名其
<lb ed="X" n="0279a17"/>後為左證。因出以相示。嗚呼。百餘年來死生代遷。朝
<lb ed="X" n="0279a18"/>市之間亦多故矣。而蒼雪門庭修整如昔日。如王氏
<lb ed="X" n="0279a19"/>者可不謂智矣乎。宜其為三君子所樂與也。
<lb ed="X" n="0279a20"/>　汪大紳云。椒山先生不以做成鐵脊漢滿願。蓼洲
<lb ed="X" n="0279a21"/>　先生不以志節為有濟。此是兩先生篤志於道處。
<lb ed="X" n="0279a22"/>　然即此是兩先生一大障。使兩先生見道分明。便
<lb ed="X" n="0279a23"/>　知學道無他伎倆。只是破此一障耳。破此一障乃
<lb ed="X" n="0279a24"/>　知南山望見北山高。早已兩個文殊。早已攝入鐵
<lb ed="X" n="0279b01"/>　圍山中。兩先生決定悔此為失言矣。龍湖先生跋
<lb ed="X" n="0279b02"/>　椒山公集云。道學家能辦否。參禪家能辦否。念佛
<lb ed="X" n="0279b03"/>　家能辦否。下語如雷如霆。臨濟棒。德山喝。不是過
<lb ed="X" n="0279b04"/>　也。司空見慣渾無事。所以判得分明曰。吾知其必
<lb ed="X" n="0279b05"/>　不能也。又曰。生平求友覔半箇椒山不可得。嗚呼
<lb ed="X" n="0279b06"/>　非真實學道人。安能發此千古傷心之言乎。
<lb ed="X" n="0279b07"/>　又云。孟長於佛法中善善惡惡有春秋之志。其序
<lb ed="X" n="0279b08"/>　文一闢一闔。一為總攝法門。一為宏範法門。
<lb ed="X" n="0279b09"/>
<lb ed="X" n="0279b10"/>
<lb ed="X" n="0279b11"/>
<lb ed="X" n="0279b12"/>居士傳五十
<lb ed="X" n="0279b13"/>
<lb ed="X" n="0279b14"/>　　馬邦良徐成民傳
<lb ed="X" n="0279b15"/>　　　馬邦良者　富陽人。萬歷中登進士第。知丹徒縣。仁慈
<lb ed="X" n="0279b16"/>正直。一方推為神君。既去。立祠祀之。後官甘肅。行太
<lb ed="X" n="0279b17"/>僕。以憂歸居慈山僧舍。日禮阿彌陀佛求生西方。過
<lb ed="X" n="0279b18"/>蘇州將謁座主王荊石。至一寺禮佛稱佛名。悲泪不
<lb ed="X" n="0279b19"/>止。時舉人黃鍾與一友謁之。就坐問曰。公信佛念佛
<lb ed="X" n="0279b20"/>一何真實若此。邦良曰。人身難得。正法難逢。佛可不
<lb ed="X" n="0279b21"/>信耶。念佛可不真實耶。佛法利益人天。非宿植善根
<lb ed="X" n="0279b22"/>多生疑謗。一失人身受苦無量。每一思之痛徹心骨。
<lb ed="X" n="0279b23"/>兩人曰。公言人身難得。舉目便是。三人併諸左右非
<lb ed="X" n="0279b24"/>人耶。時方仲夏。邦良以扇一揮。羣蠅四飛。詰曰。蠅多
<lb ed="X" n="0279c01"/>與。人多與。兩人憮然久之。邦良曰。始吾為諸生時。奉
<lb ed="X" n="0279c02"/>上帝旨。掌第五殿閻羅事。每夜坐殿上。簿書山積。亡
<lb ed="X" n="0279c03"/>者三尸自陳身口意業。據律定案。千百人中不失人
<lb ed="X" n="0279c04"/>身者纔一二耳。且陽世極刑不過一死。陰司受罪痛
<lb ed="X" n="0279c05"/>極則死。死已復生。如是作。如是受。絕無適輕適重於
<lb ed="X" n="0279c06"/>其間。惟信佛念佛往生極樂者不入冥塗。然則佛可
<lb ed="X" n="0279c07"/>不信耶。念佛可不真實耶。因言殿西有二楹。供養雲
<lb ed="X" n="0279c08"/>棲．紫栢二大師。而雲棲香火為尤盛。其後領鄉薦。判
<lb ed="X" n="0279c09"/>事漸稀。至釋褐而謝事。二人聞已毛髮竦豎。傳其事
<lb ed="X" n="0279c10"/>以告鄉里焉(淨土晨鐘．活閻君紀略)。
<lb ed="X" n="0279c11"/>　　　徐成民　名坤。小名佛舍。江南太倉人。父驥生。縣學生。
<lb ed="X" n="0279c12"/>成民為人長者長齋奉佛。年十八。當崇禎六年六月
<lb ed="X" n="0279c13"/>十二日。夜夢被帝召至忉利天。敕示夙世因緣。命攝
<lb ed="X" n="0279c14"/>第五殿閻羅王事百日。自此每夜坐堂中。作呼叱聲。
<lb ed="X" n="0279c15"/>若官府決獄狀。驥生起而瞷之。見一王者南面坐。鬼
<lb ed="X" n="0279c16"/>判獄卒猙獰旁列。則大驚諦視之。而王者乃成民也。
<lb ed="X" n="0279c17"/>遲明詢其故。成民以實告。即令移居寺中。諸昆弟及
<lb ed="X" n="0279c18"/>遠近好事者多携筆札伏壁後記其判語。得九十餘
<lb ed="X" n="0279c19"/>條。決斷精嚴。見者身毛為竪。成民嘗自言。冥中罪囚
<lb ed="X" n="0279c20"/>合四天下。動以萬計。除付所司分治外。其親鞫者猶
<lb ed="X" n="0279c21"/>夕以千計。獄有十八。刑分萬條。塞耳呼號。舉目愁慘。
<lb ed="X" n="0279c22"/>諸佛菩薩及歷代祖師時來救拔。然非宿有善根者。
<lb ed="X" n="0279c23"/>雖面與開示惛然不知。惟七月之望為佛歡喜日。普
<lb ed="X" n="0279c24"/>天下盡演瑜伽施食法。大士親領眾囚赴食。法力所
<lb ed="X" n="0280a01"/>屆諸罪末減。過此則與人世遠隔矣。是歲七月望夕。
<lb ed="X" n="0280a02"/>成民謂獄官曰。好勸眾囚各稱阿彌陀佛。能稱阿彌
<lb ed="X" n="0280a03"/>陀佛一聲者。合獄都出罪。其不能者。但令持佛字。復
<lb ed="X" n="0280a04"/>詔四門各樹一牌。庭中樹三十六幡。各各大書阿彌
<lb ed="X" n="0280a05"/>陀佛以示眾囚。復詔眾囚前各書佛字於胸。而命之
<lb ed="X" n="0280a06"/>曰念之念之。慎莫忘佛。佛在爾心。今告爾等。或有惡
<lb ed="X" n="0280a07"/>鬼銅狗犯爾。刀劍刺爾。自火逼爾。爾但稱佛名。一切
<lb ed="X" n="0280a08"/>銷滅。蓮花現前。我若誑爾。與爾同罪。成民自受事後。
<lb ed="X" n="0280a09"/>偶言生死事輙驗。自以徐氏先世有負罪縶獄者。率
<lb ed="X" n="0280a10"/>諸宗黨禮梁皇懺。周而復始得末減乃已。頃之至九
<lb ed="X" n="0280a11"/>月十四日成民上表謝事。於是修持益力。日誦準提
<lb ed="X" n="0280a12"/>呪回向淨土以終其身其。判語二集。里人揚時泰．崑
<lb ed="X" n="0280a13"/>山戴衮序之。名曰活閻羅斷案。刻行於世(活閻羅斷案)。
<lb ed="X" n="0280a14"/>知歸子曰。予讀文昌化書言。張孝仲日應世務。夜治
<lb ed="X" n="0280a15"/>幽冥。以為異。及觀馬邦良．徐成民事。乃知其事世多
<lb ed="X" n="0280a16"/>有之。觀二人所言。善惡報應理有固然。無足怪者。詩
<lb ed="X" n="0280a17"/>云。視爾夢夢。我心慘慘。又云。胡不相畏。不畏於天。嗚
<lb ed="X" n="0280a18"/>呼。可不念哉。
<lb ed="X" n="0280a19"/>　汪大紳云。為甚要念佛。要腔子裏光明故也。腔子
<lb ed="X" n="0280a20"/>　裏香淨故也。一分光明得念佛一分力。一分香淨
<lb ed="X" n="0280a21"/>　得念佛一分力。到得滿腔子光明。滿腔子香淨。這
<lb ed="X" n="0280a22"/>　便是極樂世界。如今人要長要短。弄得腔子裏又
<lb ed="X" n="0280a23"/>　黑又臭。若到得滿腔子黑臭。這便是地獄。佛也救
<lb ed="X" n="0280a24"/>　他不得。
<lb ed="X" n="0280b01"/>
<lb ed="X" n="0280b02"/>
<lb ed="X" n="0280b03"/>
<lb ed="X" n="0280b04"/>居士傳五十一
<lb ed="X" n="0280b05"/>
<lb ed="X" n="0280b06"/>　　蔡劉三黃傳
<lb ed="X" n="0280b07"/>　　　蔡維立　名懋德。蘇州崑山人。祖母沈氏修淨業。一日
<lb ed="X" n="0280b08"/>徧謝諸親鄰。無疾而逝。臨終念佛聲不絕也。父允忠。
<lb ed="X" n="0280b09"/>為人慈善。有節概。持佛戒。維立母徐氏。長齋六十年。
<lb ed="X" n="0280b10"/>年七十餘忽識字。日誦金剛經。維立少好陽明王子
<lb ed="X" n="0280b11"/>之書。萬歷四十七年成進士。授杭州推官。尋遷禮部
<lb ed="X" n="0280b12"/>主事。崇禎初由主客郎中出為江西提學副使。發明
<lb ed="X" n="0280b13"/>良知之學。尤致嚴善利之間。作聖門律令繩切學者。
<lb ed="X" n="0280b14"/>遷浙江右參政。分守嘉湖。以母憂去官。家居往來鄧
<lb ed="X" n="0280b15"/>尉。參三峯藏公有省。作三頓棒頌曰。原來佛法無多
<lb ed="X" n="0280b16"/>子。三頓三拳已較多。悟去即今便一掌。錯向高安參
<lb ed="X" n="0280b17"/>老婆。嘗與金正希．黃元公．錢啟忠．蕭士瑋諸賢訂為
<lb ed="X" n="0280b18"/>密社。究竟大事。每言修行人多怕去後黑漫漫地。不
<lb ed="X" n="0280b19"/>知現前黑漫漫地更苦。盡說生死事大。不知現前剎
<lb ed="X" n="0280b20"/>那生生死死更切。此際重關一擊。如何下手。聞者竦
<lb ed="X" n="0280b21"/>然。服除。起井陘兵備道。歷調寧遠濟南。崇禎十四年
<lb ed="X" n="0280b22"/>擢山西巡撫。維立居官清苦。能知人。曲盡其用。習於
<lb ed="X" n="0280b23"/>用兵。屢平劇盜。在帝前論治。以大學為先。曰。自儒者
<lb ed="X" n="0280b24"/>心學不明。執一自是。多陷於偏黨。不知有大中至正
<lb ed="X" n="0280c01"/>之道。此亂之所由興也。其將之山西也。帝問何以治
<lb ed="X" n="0280c02"/>盜。對曰。盜之起。皆由民窮。臣任撫綏。當使窮民有飯
<lb ed="X" n="0280c03"/>喫耳。然愛民先察吏。察吏莫先臣自察。願正己率屬
<lb ed="X" n="0280c04"/>俾民不為盜。而臣無可見之功。不願殺害百姓以成
<lb ed="X" n="0280c05"/>一己之名。在官時與姪方暹書。勉其學道曰。吾姪經
<lb ed="X" n="0280c06"/>歷大變。備嘗諸苦。於此中要得個翻身吐氣法。便步
<lb ed="X" n="0280c07"/>步是真道場。著著是斬魔寶劒矣。即今眼界漸開。胸
<lb ed="X" n="0280c08"/>次漸闊。諸苦中自有安身立命處。若捧住琉璃瓶。坐
<lb ed="X" n="0280c09"/>定安樂窩中。轉動不得。亦是苦趣。姪於勞倦乍息時。
<lb ed="X" n="0280c10"/>庭除閒步時。五更枕上纔覺時。陡然猛醒。當了了自
<lb ed="X" n="0280c11"/>知。非可與他人道也。我於三十歲後粗知信向。只未
<lb ed="X" n="0280c12"/>經大爐錘鍛煉。生死塲中未能直入橫出。然借諸苦
<lb ed="X" n="0280c13"/>境為吾道塲。盖亦步步不敢放過耳。此中分猷更無
<lb ed="X" n="0280c14"/>人獨力支撐。更苦功名久置度外。死生亦復了然。惟
<lb ed="X" n="0280c15"/>恐有悞疆事。仰負聖明。如何如何。然一死自誓。則吾
<lb ed="X" n="0280c16"/>末後一著也。十六年流賊陷陝西。惟立帥三千兵拒
<lb ed="X" n="0280c17"/>賊河上。三敗之。而賊復自西安破榆林。逼太原。晉王
<lb ed="X" n="0280c18"/>手書召之還。賊遂渡河陷平陽。攻太原。惟立誓眾死
<lb ed="X" n="0280c19"/>守。巡按御史汪宗友劾惟立不當歸太原。遂解職聽
<lb ed="X" n="0280c20"/>勘。或謂惟立曰。事急矣。委之可也。曰不可。曰移鎮候
<lb ed="X" n="0280c21"/>代可乎。曰不可。賊使使招之降。斬其頭懸於城上。賊
<lb ed="X" n="0280c22"/>薄城禦之。所殺甚眾。城陷。北向再拜。出遺表付使者。
<lb ed="X" n="0280c23"/>至三立祠自縊死。福王時追諡忠襄(明文偶鈔．三峰燈史．忠襄逸稿)。
<lb ed="X" n="0280c24"/>　　　劉長倩　名道貞。一名濟斌。四川卭州人。少通經術舉
<lb ed="X" n="0281a01"/>於鄉。一日過岳祠。見六祖壇經有所發。遂信向宗門。
<lb ed="X" n="0281a02"/>已而疊遭憂患。一意參禪。以大慧中峯二錄為指南。
<lb ed="X" n="0281a03"/>恒自逼迫。每到言語道斷心行處滅。眼前如銀山鐵
<lb ed="X" n="0281a04"/>壁。愈不放捨。如是者十八年。崇禎四年下第南游。抵
<lb ed="X" n="0281a05"/>南京。遇一僧從杭州安隱寺來。得三峰藏公語錄。讀
<lb ed="X" n="0281a06"/>之歎曰。何意末世遇此法寶。亟趨吳門謁頂目徹公。
<lb ed="X" n="0281a07"/>問石乘公。二公皆三峰之門人也。參竹篦子話。疑情
<lb ed="X" n="0281a08"/>奮發。歷七十餘日終不契。後參三峯。於鄧尉山中結
<lb ed="X" n="0281a09"/>制度夏。轉益迷悶。一日大樹證公自虞山來。往叩之。
<lb ed="X" n="0281a10"/>忽於言下心地豁然。述偈曰。妙喜老人。無風起浪。咄
<lb ed="X" n="0281a11"/>哉三峯。添鹽合醬。跳出雲門觸背關。夜懸明月青天
<lb ed="X" n="0281a12"/>上。三峯命之入室。問不得有語不得無語。長倩撫掌
<lb ed="X" n="0281a13"/>一下。三峰曰速道。長倩大聲曰。黃鶴樓前鸚鵡洲。三
<lb ed="X" n="0281a14"/>峯曰未在。長倩以手掣竹篦於地禮拜而出。次日三
<lb ed="X" n="0281a15"/>峰舉句中無意。意在句中語。長倩茫然。三峰云。豈不
<lb ed="X" n="0281a16"/>聞不疑言句是為大病。此後不惟參古人意旨。即自
<lb ed="X" n="0281a17"/>己下語意旨亦須透徹。方得受用。長倩乃更加策發。
<lb ed="X" n="0281a18"/>久之偶舉古德語。忽悟句中意旨。方明柏樹子．[車*度]轢
<lb ed="X" n="0281a19"/>鑽．新婦騎驢阿家牽等句。三峰曰。且喜居士會得一
<lb ed="X" n="0281a20"/>句子也。已而看有無句公案。於樹倒藤枯呵呵大笑。
<lb ed="X" n="0281a21"/>更無下手處。三峰屢詰之曰。非不更有進處。意必於
<lb ed="X" n="0281a22"/>此契證一番耳。三峰曰。子已悟得一句。便知根本智
<lb ed="X" n="0281a23"/>矣。若其中差別難明。迫欲契證。無有是處。日久溫研
<lb ed="X" n="0281a24"/>證入無心三昧。自然入佛入魔。生死自由也。長倩爽
<lb ed="X" n="0281b01"/>然。後於百丈再參德山托鉢臨濟元要等語。深悟旨
<lb ed="X" n="0281b02"/>趣。乃辭去。三峰書法語并拄杖授之。有問如何是佛
<lb ed="X" n="0281b03"/>法的的大意。曰淮安城外兩水交流。如何是轉身一
<lb ed="X" n="0281b04"/>句。曰滿船烟月下揚州。向上還有事也無。曰長干寺
<lb ed="X" n="0281b05"/>裏千尋塔。夜半長明五色光。後歸卭州。張獻忠[1]陷蜀。
<lb ed="X" n="0281b06"/>羣議乞降。長倩曰。如何提筆寫得個降字。被執。席地
<lb ed="X" n="0281b07"/>坐罵不絕口。坐脫去。有問道錄行於世(三峯燈史)。
<lb ed="X" n="0281b08"/>　　　黃元公　名端伯。建昌新城人。崇禎元年進士。歷寧波
<lb ed="X" n="0281b09"/>杭州二府推官。廉辨有聲。以喪歸。篤志宗乘。徧參天
<lb ed="X" n="0281b10"/>童徑山三峰諸老師。最後師事壽昌經公。時明政不
<lb ed="X" n="0281b11"/>綱。元公數上書當路。言寇禍。不納。遂披薙入廬山。初
<lb ed="X" n="0281b12"/>謁壽昌。問百丈野狐公案。壽昌厲聲曰。總無干。至是
<lb ed="X" n="0281b13"/>夜坐開先寺。驀然有省。始識得壽昌用處。揚維節嘗
<lb ed="X" n="0281b14"/>從元公問經義。復書曰。依經解義三世佛冤。即清凉
<lb ed="X" n="0281b15"/>圭峰諸公猶未免作他家奴婢。看他過量大人呵佛
<lb ed="X" n="0281b16"/>罵祖。寧被古人語脉轉哉。我為法王。於法自在。獅音
<lb ed="X" n="0281b17"/>吼處。裂破山河。豈有義路可尋覔乎。已而南京立福
<lb ed="X" n="0281b18"/>王。大學士姜曰廣薦起之。授儀制主事。我兵下南京。
<lb ed="X" n="0281b19"/>元公方寓能仁寺。榜其名於門。遂被逮。大帥者元公
<lb ed="X" n="0281b20"/>同年友。諭降不從。欲以善知識禮全之。亦不許。居獄
<lb ed="X" n="0281b21"/>中。作明夷錄以見志。既大帥復遣騎諭降。不從。乃引
<lb ed="X" n="0281b22"/>出通濟門外。過水草亭。元公北面叩頭坐。受戮顏色
<lb ed="X" n="0281b23"/>不變。行刑者憚之。舉刃輙手顫墮其刀。易卒亦如之。
<lb ed="X" n="0281b24"/>元公厲聲曰。何不刺我心。刺其心乃死。先是元公自
<lb ed="X" n="0281c01"/>號海岸道人。鐫石印佩之。及再出。磨去。更鐫忠孝廉
<lb ed="X" n="0281c02"/>節四字。南京城守時作詩曰。巍巍不動寰中主。一座
<lb ed="X" n="0281c03"/>堅城似鐵山。刀鋸在前無怯志。只緣勘破死生關。臨
<lb ed="X" n="0281c04"/>死又作偈曰。覿面絕商量。獨露金剛王。若問安身處。
<lb ed="X" n="0281c05"/>刀山是道場。已而大帥給傳護元公柩歸新城門下。
<lb ed="X" n="0281c06"/>士葬之於忠孝橋側。初元公母李孺人。賢明仁慈。信
<lb ed="X" n="0281c07"/>樂佛法。晚歲誦金剛經．地藏經日虔。一夕夢趺坐山
<lb ed="X" n="0281c08"/>巔。佛光照身。覺謂元公曰。西方之期至矣。無何示微
<lb ed="X" n="0281c09"/>疾念佛而逝。而元公之妾范氏者。免喪後薙染入麻
<lb ed="X" n="0281c10"/>姑山老焉(明史．建昌志．新城志．瑤光閣集．蒿菴集)。
<lb ed="X" n="0281c11"/>　　　黃介子　名毓祺。常州江陰人。崇禎中以諸生貢太學。
<lb ed="X" n="0281c12"/>好與禪門諸老宿游。依天童密雲禪師最久。默契法
<lb ed="X" n="0281c13"/>源。得密雲印可。授以衲衣。國變後。同縣人張大圓棄
<lb ed="X" n="0281c14"/>官歸。約介子俱隱。結白社為終老計。介子不可。曰不
<lb ed="X" n="0281c15"/>舉事何以報國。不授命何以成人。我師下江東江。陰
<lb ed="X" n="0281c16"/>典史陳明遇等起兵城守。介子與門人徐趨集眾行
<lb ed="X" n="0281c17"/>塘應之。城陷逸去。已而事露見執。當事者欲輕其罪
<lb ed="X" n="0281c18"/>以盜論。介子不可曰。毓祺豈為盜者。將刑。其門人告
<lb ed="X" n="0281c19"/>之期。作絕命詞。遂取襲衣自斂趺坐而化。子晞亦繫
<lb ed="X" n="0281c20"/>獄。晞妻周氏當沒官。自縊不死。絕粒數日者再不死。
<lb ed="X" n="0281c21"/>赴水不死。再吞金不死。自刎不死。終自縊而死。晞之
<lb ed="X" n="0281c22"/>姊寒輝菴主。言周氏甞宿菴中。夜深經行琉璃燈下。
<lb ed="X" n="0281c23"/>顧盻英毅絕無女子態。真法器也。晞既被繫。周日誦
<lb ed="X" n="0281c24"/>大悲心呪。至死神氣不亂。澹歸道人曰。文信國吞腦
<lb ed="X" n="0282a01"/>子不死。絕食不死。卒死於柴市。三死耳。而周乃八死。
<lb ed="X" n="0282a02"/>嗚呼雄哉(明史．餘學集．明文偶鈔)。
<lb ed="X" n="0282a03"/>　　　黃蘊生　名淳耀。蘇州嘉定人。父中年無子。日誦觀音
<lb ed="X" n="0282a04"/>經。一夕夢大士抱一兒與之曰。念汝勤苦誦經。尋得
<lb ed="X" n="0282a05"/>一好秀才與汝。已而生蘊生。早歲為諸生。蘊袍糲食
<lb ed="X" n="0282a06"/>研索遺經。以名節自勵。著自鑒錄。晝所行事及念慮
<lb ed="X" n="0282a07"/>純襍。夜必書之。同縣諸生唐昌全有道行。能以乩降
<lb ed="X" n="0282a08"/>神呂真人感而憑焉。其所言出入仙佛。蘊生聞而信
<lb ed="X" n="0282a09"/>樂之。與弟淵耀。友陳俶侯．元演．元潔．夏雲蛟等十餘
<lb ed="X" n="0282a10"/>人俱往問法。惠雲地菩薩者。生宋仁宗。時年二十。棄
<lb ed="X" n="0282a11"/>家入金粟山從師學道。參究精猛。卒證道果。時與呂
<lb ed="X" n="0282a12"/>真人同降。或問禪宗差別。菩薩示曰。大道一門。不留
<lb ed="X" n="0282a13"/>權識。本無宗教。安有分別。吾佛出世。哀憫眾生。執心
<lb ed="X" n="0282a14"/>不破。自伐其根。故用止啼。權流言句。有本非真。無亦
<lb ed="X" n="0282a15"/>非實。兩義破除。一中為的。佛氏真源。超乎道德。痴人
<lb ed="X" n="0282a16"/>索夢。尋踪肖跡。故下剗除。權機各出。總斷習心。歸於
<lb ed="X" n="0282a17"/>不習。不習者良。習者是賊。同出見聞。聖狂不一。本性
<lb ed="X" n="0282a18"/>天良。物必有則。倣古摹今。精神自失。不急求心。自度
<lb ed="X" n="0282a19"/>何日。宗門昌教。無非革習。正令日新。自明則一。執此
<lb ed="X" n="0282a20"/>泥彼。何異生食。物肖化工。萬不得一。化工肖物。不謀
<lb ed="X" n="0282a21"/>而集。其故云何。至誠惟一。一則天全。隱微莫測。求此
<lb ed="X" n="0282a22"/>良方。莫如除識。識空性現。識在性窒。譬之夜人。空自
<lb ed="X" n="0282a23"/>謗日。亦猶求星。往而捫石。不見其真。惟辨其迹。性海
<lb ed="X" n="0282a24"/>靈光。反成六賊。一心不運。天地皆忒。吾不開宗。亦無
<lb ed="X" n="0282b01"/>教立。釋迦達摩。驢踪馬跡。吾有一心。萬古不識。非不
<lb ed="X" n="0282b02"/>可識。無形可執。澗底泉聲。碧天朗日。可見可聞。孰覩
<lb ed="X" n="0282b03"/>孰執。有色有聲。無象無質。靈光周徧。一理不忒。子等
<lb ed="X" n="0282b04"/>求心。斷莫泥跡。佛氏真詮。不在行墨。一一歸心。魔說
<lb ed="X" n="0282b05"/>亦得。苟二於心。佛說亦失。破此佛魔。心心無惑。閱十
<lb ed="X" n="0282b06"/>年諸弟子彚先後訓辭為一書。名正教錄。陳俶將刻
<lb ed="X" n="0282b07"/>板行世。蘊生疑之曰。師以道教。道不在言。上品利根。
<lb ed="X" n="0282b08"/>超然言外。中根小品。反墮言中。況謗語之易興。致業
<lb ed="X" n="0282b09"/>因之反重。是欲度人而適成其罪也。俶曰。不然。予欲
<lb ed="X" n="0282b10"/>無言。猶有麟經之著。未甞說字。今流大藏之文。故古
<lb ed="X" n="0282b11"/>人發魯壁而求書。歷鷲峰而譯典。況乎真靈伊邇。不
<lb ed="X" n="0282b12"/>煩負笈之勞。典誥在陳。具有叩鐘之樂。如愚可以默
<lb ed="X" n="0282b13"/>識。知二亦得承流。至於太陽懸燭。豈有目者弗明。時
<lb ed="X" n="0282b14"/>雨灑枯。豈祈年者罔戴。苟人心之不死。則此道之宜
<lb ed="X" n="0282b15"/>明。如其未挹真源。反嗤異學。聞道大笑下士故常。彼
<lb ed="X" n="0282b16"/>則坐井之觀。吾則同胞之視而已。蘊生善其言。從之。
<lb ed="X" n="0282b17"/>蘊生自聞法後。默究向上事。益自刻厲。時與同事宣
<lb ed="X" n="0282b18"/>說佛法。友張子灝新持不殺戒。謂蘊生曰。子姑現老
<lb ed="X" n="0282b19"/>齋公身而說法可乎。蘊生喜為和蘇子瞻岐亭詩示
<lb ed="X" n="0282b20"/>之。詩曰。罟師貪得魚。不惜魚化汁。屠伯恬殺牛。不見
<lb ed="X" n="0282b21"/>牛眼濕。嗟彼殺業多。所以遭汝得。彼債既已償。汝憂
<lb ed="X" n="0282b22"/>差獨急。微性憐朱朱。愚仁赦鴨鴨。三品戒庖厨。百籩
<lb ed="X" n="0282b23"/>謝巾羃。獸炭與松明。入爐平等赤。象髓與韮菹。入喉
<lb ed="X" n="0282b24"/>平等白。深坐不橫參。大歡不洿幘。敢邀天公憐。庶免
<lb ed="X" n="0282c01"/>佛子泣。靜念古賢人。飢驅食常缺。今我餘草蔬。猶堪
<lb ed="X" n="0282c02"/>饗嘉客。推此告同心。暴殄非雅集。其二曰。昔有愚小
<lb ed="X" n="0282c03"/>兒。垂死思肉汁。世人與彼同。談食口常濕。大罰方後
<lb ed="X" n="0282c04"/>隨。無肴汝猶得。胡然一晌甘。易此八難急。列柵囚鷄
<lb ed="X" n="0282c05"/>豚。排籤戮鵝鴨。驅驅黑業中。何由發其羃。我喜周生
<lb ed="X" n="0282c06"/>厨。堆盤葵蓼赤。我念唐帝庖。剖蛤毫光白。為生雖有
<lb ed="X" n="0282c07"/>累。如僧但加幘。為帝苟推心。何異下車泣。所嗟願力
<lb ed="X" n="0282c08"/>微。不救世界缺。鸞刀啟烝嘗。折俎供賓客。大哉食時
<lb ed="X" n="0282c09"/>觀。觀彼諸苦集。崇禎十六年成進士。歸杜門不出。福
<lb ed="X" n="0282c10"/>王時諸進士悉授官。蘊生獨不起。南京破。我師至嘉
<lb ed="X" n="0282c11"/>定。士民共推前浙江右參政候峒曾為主。峒曾者元
<lb ed="X" n="0282c12"/>演元潔父也。蘊生與昌全．雲蛟等並嬰城固守。且一
<lb ed="X" n="0282c13"/>月大雨城陷。峒曾挈二子沉於池。蘊生入僧舍與淵
<lb ed="X" n="0282c14"/>耀相對縊。昌全．雲蛟並死之。昌全妻亦從死。淵耀。字
<lb ed="X" n="0282c15"/>偉恭。諸生。好學敦行如其兄(明史．陶菴文集．正教錄)。
<lb ed="X" n="0282c16"/>知歸子曰。自古忠孝之士。大都以白淨因現慈忍力。
<lb ed="X" n="0282c17"/>觸機遇緣。根種勃發。或入於仙。或歸於佛。各有由來。
<lb ed="X" n="0282c18"/>小生詹詹。橫滋謗議。責斄牛使執鼠。誇海若以灌河。
<lb ed="X" n="0282c19"/>豈有當焉。蔡劉諸先生俱現身儒門。皎然於生死之
<lb ed="X" n="0282c20"/>際。其入道之由不可誣也。經言。菩薩從初發心。精進
<lb ed="X" n="0282c21"/>不退。以不可說身命而為布施。其諸先生之謂乎。
<lb ed="X" n="0282c22"/>　汪大紳云。蜻蜓許是好蜻蜓。飛來飛去不曾停。被
<lb ed="X" n="0282c23"/>　我捉來摘却兩邊翼。恰是一枚大鐵釘。即此一枚
<lb ed="X" n="0282c24"/>　鐵釘。是真聖種。是真佛種。是真忠孝根種。此種人
<lb ed="X" n="0283a01"/>　之所自具。只因喜歡飛來飛去。捨不得那雙翼。把
<lb ed="X" n="0283a02"/>　一枚鐵釘弄壞了。諸公只是能捨。箇箇好似一枚
<lb ed="X" n="0283a03"/>　大鐵釘也。
<lb ed="X" n="0283a04"/>
<lb ed="X" n="0283a05"/>
<lb ed="X" n="0283a06"/>
<lb ed="X" n="0283a07"/>居士傳五十二
<lb ed="X" n="0283a08"/>
<lb ed="X" n="0283a09"/>　　金正希熊魚山傳
<lb ed="X" n="0283a10"/>　　　金正希　名聲一。字子駿。湖南嘉魚人。少從父遊於休
<lb ed="X" n="0283a11"/>寧家焉。初好陽明近溪之學。為文洞達原本。脫棄訓
<lb ed="X" n="0283a12"/>故。讀者往往駭之。年二十六學佛法。習靜古剎中。一
<lb ed="X" n="0283a13"/>日食茄而甘。遂長齋。其友程開祚就正希飯。怪其斷
<lb ed="X" n="0283a14"/>肉也。問所繇。正希與之言佛法。開祚心動曰。是信然。
<lb ed="X" n="0283a15"/>向吾與子僅一世朋友耳。不知前後乃有無量世也。
<lb ed="X" n="0283a16"/>今與子重定交。遂棄所學而學焉。崇禎元年成進士。
<lb ed="X" n="0283a17"/>選庶吉士。明年我師薄京城。正希慷慨上言防禦策。
<lb ed="X" n="0283a18"/>薦布衣。申甫有將才。莊烈以甫為副總兵。募新軍數
<lb ed="X" n="0283a19"/>千人。改正希御史參其軍。既而甫出戰。沒於陣。正希
<lb ed="X" n="0283a20"/>言浸不用。遂謝病歸。後屢徵不起。家居益銳志學道。
<lb ed="X" n="0283a21"/>甞自言此生不能及早透徹大法。淨盡羣疑。便灑然
<lb ed="X" n="0283a22"/>出頭激揚此事。使萬靈被光。眾魔歸命。而兀兀縈縈
<lb ed="X" n="0283a23"/>一機莫發。真是虗度。不成丈夫也。延廬山宗寶禪師
<lb ed="X" n="0283a24"/>師禮之。閉關相對。作斷五欲說。其辭曰。細撿平生。每
<lb ed="X" n="0283b01"/>於此事有得力處。隨復退墮。惟茲五欲。實為大障。從
<lb ed="X" n="0283b02"/>今發心。願悉禁斷。一曰色欲。世人欲色。本為身樂。曾
<lb ed="X" n="0283b03"/>不念言。油盡燈滅。髓竭人亡。大可怖畏。佛在世時勅
<lb ed="X" n="0283b04"/>優婆塞姑戒邪婬。亦為眾生欲愛深積。未能淨盡。特
<lb ed="X" n="0283b05"/>樹大防。令無縱濫。故斷婬者是了義教。斷邪婬者不
<lb ed="X" n="0283b06"/>了義教。余今之年四十始衰子壯已娶子可生孫及
<lb ed="X" n="0283b07"/>今斷之已嗟遲暮少生繫戀不比於人。而況岸然稱
<lb ed="X" n="0283b08"/>大丈夫。圖出世事。求大光明。通天徹地。世間勝事。非
<lb ed="X" n="0283b09"/>全精神無少滲漏尚不能辦。何況出世大光明事。聞
<lb ed="X" n="0283b10"/>之於師。此於般若如水與火。如氷與炭。相克相滅。不
<lb ed="X" n="0283b11"/>容並行。要令此心光明無壅。拔出形骸血氣之外。七
<lb ed="X" n="0283b12"/>處割截心無動搖。安可得有須臾欲樂微繫吾念。自
<lb ed="X" n="0283b13"/>傷福薄。不早斷決。遲延至今。可慙可恨。一曰食欲。智
<lb ed="X" n="0283b14"/>者念言。縱令世間五糓飢荒。蔬果饉乏。非食少肉不
<lb ed="X" n="0283b15"/>得自活。寧自攝身端坐俟死。割彼身肉活我軀命。萬
<lb ed="X" n="0283b16"/>無此理。何況今者。肉食之外百味俱全。佛言飲食如
<lb ed="X" n="0283b17"/>病服藥。無得以意趣自增減。視我此身如一竿竹如
<lb ed="X" n="0283b18"/>一根樹。欲其存立用加灌溉。令汁流潤無致速枯。何
<lb ed="X" n="0283b19"/>心揀擇。蔬糓之類天真淡然。原有至味。業重之人舌
<lb ed="X" n="0283b20"/>浸醲肥。無復舌本。真味當前反不覺知。是則佛言可
<lb ed="X" n="0283b21"/>憐憫者。一曰睡欲。嚮晦入息人道常理。惟佛亦許夜
<lb ed="X" n="0283b22"/>半倒身。消日間食。乃至尸寢早罷晏起。每自簡察其
<lb ed="X" n="0283b23"/>害多種。一柔筋骨。做工夫人要是醒時硬峙脊梁堅
<lb ed="X" n="0283b24"/>挺腰骨。其坐如山其立如峰。睡多弛廢坦腹伸足。便
<lb ed="X" n="0283c01"/>同死人一昏神思。流水不腐戶樞不朽。一刻不運心
<lb ed="X" n="0283c02"/>如死水。睡多如醉血氣盛旺。徒長無明一失正念。初
<lb ed="X" n="0283c03"/>學之人白日醒眼。一念不端能即覺警猛與割斷。雖
<lb ed="X" n="0283c04"/>有夙習能以醒待。不令強勁。睡多憧憧遊思往來。舊
<lb ed="X" n="0283c05"/>習有力新知未強。或現惡境退人信心。且惱亂魔與
<lb ed="X" n="0283c06"/>盜精鬼。乘人熟睡攪亂附身。豈得不防。如上三欲。皆
<lb ed="X" n="0283c07"/>是眾生切身逸樂。眾生芸芸。無量劫來孤負此心。通
<lb ed="X" n="0283c08"/>天徹地徧照法界大光明幢。是無他故。生生陷溺濃
<lb ed="X" n="0283c09"/>重血肉。顛倒其中不得脫離。濃重一分減一分光。濃
<lb ed="X" n="0283c10"/>重十分減十分光。百分千分萬分億分。日漸沉淪黑
<lb ed="X" n="0283c11"/>業可怖。幸於今者信有此心。盡形畢力棄塵舍俗。廢
<lb ed="X" n="0283c12"/>寢忘飱猶恐失之。但一眨眼少圖息肩。已太下劣全
<lb ed="X" n="0283c13"/>不丈夫。何忍復放少絲毫頭。令入濃重陷溺舊處。一
<lb ed="X" n="0283c14"/>曰財欲。上三欲者次第破除。此身無用逸樂享用。戕
<lb ed="X" n="0283c15"/>毀慧命。此身以外何須求備。貪積不休取諸不義。父
<lb ed="X" n="0283c16"/>母兄弟亦生計較。致令家庭傷乖爭鬬。重其所輕輕
<lb ed="X" n="0283c17"/>其所重。其為迷謬不可勝言。諺亦有之。要一文錢不
<lb ed="X" n="0283c18"/>值一文。此是眾生尋常見解。不必佛祖而後明了。或
<lb ed="X" n="0283c19"/>謂治生畜積恒產備窘乏時。未為不是。要當隨緣量
<lb ed="X" n="0283c20"/>入為出。至於違心背義取財。則寧閉戶端坐餓死。世
<lb ed="X" n="0283c21"/>尊律儀丐食樹栖。寄於殘生旅泊三界。孔子疏水顏
<lb ed="X" n="0283c22"/>氏簞瓢。光燄萬丈威德千古。此非強為。法如是故。一
<lb ed="X" n="0283c23"/>曰名欲。自反平生好文章名。徒悅耳目無益於人。固
<lb ed="X" n="0283c24"/>大虗妄。此不足破。垂訓立言有關人心。似亦當為。實
<lb ed="X" n="0284a01"/>不盡然。若有真實為己學人。古經前史法戒昭著。不
<lb ed="X" n="0284a02"/>勞今日捧土益岱運水添海。縱有緣起因病立方。予
<lb ed="X" n="0284a03"/>不得已菩薩心行。但令此言垂萬萬世。觸之得益。爰
<lb ed="X" n="0284a04"/>有眾生掩我此言。作彼自為。舉世誦彼不知為我。我
<lb ed="X" n="0284a05"/>無絲毫計較心念。則為真實。我未必能。今後但起文
<lb ed="X" n="0284a06"/>章一念。讀書攻索。是惡邪見障菩提道。所宜痛絕。其
<lb ed="X" n="0284a07"/>次有時好功業名。欲立勞績百姓感服。天子風聞坐
<lb ed="X" n="0284a08"/>取高位。此最陋劣亦不足破。惟是我甞丈夫自命英
<lb ed="X" n="0284a09"/>雄自處。胸中磊磊不能平懷。常自念言。一事不能一
<lb ed="X" n="0284a10"/>物不透。則是我者心光不到心量不周。曾不念言。我
<lb ed="X" n="0284a11"/>若果為心光不到心量不周。密密究事切切透物。原
<lb ed="X" n="0284a12"/>無不可。今伏田間杜居一室。不周不到甚為多故。何
<lb ed="X" n="0284a13"/>不透取何不究取。但令今者我有功能。為人掩取。為
<lb ed="X" n="0284a14"/>彼功能。膺大封賞。我不自得。更罹重謗。我無絲毫。計
<lb ed="X" n="0284a15"/>較動念則為真實。我未必能。今後但起功業一念。多
<lb ed="X" n="0284a16"/>方習學。動念仕進。是惡邪見障菩提道。所宜痛絕。總
<lb ed="X" n="0284a17"/>之名欲祇緣我見。真見心者豈應有此。真見心者密
<lb ed="X" n="0284a18"/>密自踐。時時自了。無喜無憂。名究竟樂。如此之人。雖
<lb ed="X" n="0284a19"/>盡大地一切眾生來至彼前禮拜稱誦。於此人心不
<lb ed="X" n="0284a20"/>加毫末。雖盡大地一切眾生來至彼前非毀辱罵。於
<lb ed="X" n="0284a21"/>此人心不損毫末。如抓牆壁痛癢無關。頗聞人言。借
<lb ed="X" n="0284a22"/>人驗我。我心何在。我既不為逸樂利養。惟有是非。我
<lb ed="X" n="0284a23"/>是我非。我不能明。藉人為明。益復顛倒。五欲既淨皎
<lb ed="X" n="0284a24"/>如明月。唯生死關最難開破。要之死生亦係妄見。能
<lb ed="X" n="0284b01"/>徹自心淨前五欲。死生關頭亦同一例。義當死時貪
<lb ed="X" n="0284b02"/>戀不死。其人心中隱默負慙。見人掩辨縱戀其身。其
<lb ed="X" n="0284b03"/>心昭明謂是當死。是故智者直養此心。一切不受身
<lb ed="X" n="0284b04"/>分遮障。現今生時因緣會合。虗妄名生。我心無生。緣
<lb ed="X" n="0284b05"/>起非有。異日死時因緣別離。虗妄名死。我心無死。緣
<lb ed="X" n="0284b06"/>滅非無。是故智者無生可貪。無死可怖。此心光明總
<lb ed="X" n="0284b07"/>不顛錯。可生則生可死則死。緣盡強留作意自盡。皆
<lb ed="X" n="0284b08"/>屬妄見。非真如法。古人有言。毫釐繫念。三塗業因。瞥
<lb ed="X" n="0284b09"/>爾情生。萬劫枷鎖。戒之戒之。智者當此應能鋒利。如
<lb ed="X" n="0284b10"/>吹劒毛。正希為學決烈精進。惟日不足。然亦未甞廢
<lb ed="X" n="0284b11"/>事時流。賊日熾煽。動江左右。諸無賴者多起應之。正
<lb ed="X" n="0284b12"/>希團練鄉兵為扞衛。申明大義。法令周備。民有固志。
<lb ed="X" n="0284b13"/>福王立於南京。擢左僉都御史。不赴。順治二年我師
<lb ed="X" n="0284b14"/>破南京。徇諸州縣。正希率兵扼險拒守。唐王在閩授
<lb ed="X" n="0284b15"/>右都御史兼兵部侍郎。進兵下寧國旌德諸縣。我師
<lb ed="X" n="0284b16"/>間道襲破之。正希被執。途中與長兄書曰。生死禍福
<lb ed="X" n="0284b17"/>皆有天命。我等唯順受之。不必逃避。我家為王事勤
<lb ed="X" n="0284b18"/>勞死者。死得其所。即流離散亡者。亦流離散亡得其
<lb ed="X" n="0284b19"/>所。弟日來靜觀之殊。無大悽慘。可見平昔學道得力。
<lb ed="X" n="0284b20"/>聞我女前日積薪於屋。俟有急即譽火自焚。此真學
<lb ed="X" n="0284b21"/>道人。望兄仍時以佛法提撕。一切乃為來生大留種
<lb ed="X" n="0284b22"/>子耳。又與長子書曰。我一身久如浮雲。無絲毫繫戀。
<lb ed="X" n="0284b23"/>但念郡事未定。此心實不安。倘百姓幸安堵。則我瞑
<lb ed="X" n="0284b24"/>目矣。各鄉尚有好事言兵者。此實無益。徒殺百姓何
<lb ed="X" n="0284c01"/>辜。孔子曰。以不教民戰。是謂棄之。此吾數日之所惓
<lb ed="X" n="0284c02"/>惓者也。遂致命於南京。贈禮部尚書。諡文毅。正希女
<lb ed="X" n="0284c03"/>曰道照。少長齋。長字於唐氏。將行。正希為出治奩具。
<lb ed="X" n="0284c04"/>忽上書。願從親學道。正希大喜。罷奩不治。人或以為
<lb ed="X" n="0284c05"/>言。正希曰。彼方欲向上。我可抑之使下乎。及難作。遂
<lb ed="X" n="0284c06"/>剪髮屏居。已而之靈巖參繼起禪師。入室為所棒。悶
<lb ed="X" n="0284c07"/>絕於地。後參靈隱巨德禪師有省。回望靈巖。拜曰。當
<lb ed="X" n="0284c08"/>時若與我說明。豈有今日。還結夏華山。依蘗菴禪師
<lb ed="X" n="0284c09"/>以居云(明文偶鈔．明史．退翁廣錄．蘗菴別集)。
<lb ed="X" n="0284c10"/>　　　熊魚山　名開元。亦嘉魚人也。其家故奉佛。持不殺戒。
<lb ed="X" n="0284c11"/>里有異僧天如者。與魚山舉業師童希孔善。甞見魚
<lb ed="X" n="0284c12"/>山童時。文書其後曰。掀天揭地男子也。已而成進士。
<lb ed="X" n="0284c13"/>就天如問所以應世者。天如曰。汝學道未有獲。操刀
<lb ed="X" n="0284c14"/>不得柄。安能割物。閉關一月讀楞嚴經。瞥然有省。出
<lb ed="X" n="0284c15"/>為崇明知縣。移吳江。禮三峯漢月禪師稱弟子。書問
<lb ed="X" n="0284c16"/>往復。激發精烈。已徽授吏科給事中。以言事為輔臣
<lb ed="X" n="0284c17"/>周延儒所疾。乃以前在吳江時徵賦不及額。貶二秩
<lb ed="X" n="0284c18"/>出之外。遂乞歸。居數年歲。閉關百日。眷屬不相聞。一
<lb ed="X" n="0284c19"/>日天如忽至。語魚山曰。快薙頭好。皇帝方在籬下。又
<lb ed="X" n="0284c20"/>欲寄其籬下乎。魚山愕然。不知其為讖也。已而起山
<lb ed="X" n="0284c21"/>西按察司照磨。遷光祿寺監事。既又遷行人司副。初
<lb ed="X" n="0284c22"/>魚山與同邑金正希友善。切劘大事。忠憤出於至誠。
<lb ed="X" n="0284c23"/>其論治一本乎道。不回惑功利。辨邪正賢不肖至嚴。
<lb ed="X" n="0284c24"/>不以禍患退屈。崇禎十三年周延儒復相。舉錯失當。
<lb ed="X" n="0285a01"/>魚山疾延儒所為。因責延儒。所善孫晉．馮元颷．吳昌
<lb ed="X" n="0285a02"/>時令為延儒陳禍福。延儒日益甚。無何大清兵入塞。
<lb ed="X" n="0285a03"/>魚山條上六事不報。及畿輔被兵。詔許官民得請見
<lb ed="X" n="0285a04"/>言事。魚山請以軍事見。遂言輔臣。不稱職。專以情面
<lb ed="X" n="0285a05"/>賄賂用人。壞天下人心術。帝疑其有私。徵詰再三。命
<lb ed="X" n="0285a06"/>具本。本上帝。方倚重。延儒惡其言切。遂下錦衣衛獄
<lb ed="X" n="0285a07"/>究。主使拷掠慘酷。魚山更盡摘發延儒所為奸利事。
<lb ed="X" n="0285a08"/>會給事中姜埰如農亦以直言下鎮撫司獄。帝深恨
<lb ed="X" n="0285a09"/>兩人。手詔衛帥駱養性潛斃之。養性謀之同官。同官
<lb ed="X" n="0285a10"/>以為不可。乃以獄辭上。並繳前手詔曰。誠如聖諭。則
<lb ed="X" n="0285a11"/>天下祇畏臣。衙門不畏朝廷矣。請將二人付刑部擬
<lb ed="X" n="0285a12"/>罪。乃移刑部。刑部尚書徐石騏擬魚山贖徒埰杖戍。
<lb ed="X" n="0285a13"/>帝以為徇縱。奪石騏及郎中劉沂春官。而逮二人至
<lb ed="X" n="0285a14"/>午門。杖一百。仍繫獄。魚山在獄年餘。以佛法攝獄中
<lb ed="X" n="0285a15"/>人。晝二時禮誦。夜演蒙山法。拔瘦死者。又為獄中人
<lb ed="X" n="0285a16"/>說心經。因筆之為心經再傳。當受杖時。魚山自分必
<lb ed="X" n="0285a17"/>死。乃取所預為書寄家人曰。國爾忘身。義不反顧。兩
<lb ed="X" n="0285a18"/>年屢嬰大病皆可死。不獨法能死人也。受杖時惟默
<lb ed="X" n="0285a19"/>誦觀世音號。自一至百。血肉糜爛弗覺也。居常奉六
<lb ed="X" n="0285a20"/>齋。至是或勸魚山暫開齋禁。不聽。曰患死於杖耳。死
<lb ed="X" n="0285a21"/>於齋乎。如農在獄中過。魚山見指月錄弗省。既而兩
<lb ed="X" n="0285a22"/>人以盛暑得保出獄。如農母欲見如農。自萊陽疾馳
<lb ed="X" n="0285a23"/>至京師。未到前一日遽還獄。如農大悲慟。既已無可
<lb ed="X" n="0285a24"/>奈何。則問魚山曰。子學佛久有何方便。使吾得見母。
<lb ed="X" n="0285b01"/>魚山曰。觀世音菩薩叩必應。盍誦普門品。如農於是
<lb ed="X" n="0285b02"/>誦普門品日三十徧。不一月。夢菩薩為說法有省。重
<lb ed="X" n="0285b03"/>讀指月錄。釐然開解。又一月。諸囚以疫得保出獄。兩
<lb ed="X" n="0285b04"/>人預焉。如農遂得出見母數日。帝聞兩人出獄。怒復
<lb ed="X" n="0285b05"/>還之獄。頃之延儒得罪賜死。言官多救魚山者。不聽。
<lb ed="X" n="0285b06"/>而刑部仍擬贖徒。復不許。時崇禎十六年也。明年遣
<lb ed="X" n="0285b07"/>戍杭州。三月抵戍所。而流賊遂以是月陷京師矣。如
<lb ed="X" n="0285b08"/>農甞以書問法於魚山曰。日來參叩於心空境空處
<lb ed="X" n="0285b09"/>略知趨向。然止完得吾儒知止工夫。其於靜定安慮
<lb ed="X" n="0285b10"/>得搔不著痛癢。乃諸師極口詆靜勝為非。譬之日月
<lb ed="X" n="0285b11"/>不靜如何能明。古德云。恰似木人見花鳥。到得木人
<lb ed="X" n="0285b12"/>地位。非靜勝而何。魚山復之曰。承示於空處略知趨
<lb ed="X" n="0285b13"/>向。空何物。可容人趨容人向。既有可趨向。又得謂之
<lb ed="X" n="0285b14"/>空耶。總是於話頭未甞力究。遂於塵勞暫歇。時見有
<lb ed="X" n="0285b15"/>空可取。止可求。靜可樂。譬如澄得一泓止水。惟恐人
<lb ed="X" n="0285b16"/>撥動則渣滓復生。故告子不動心已是有過。得處覺
<lb ed="X" n="0285b17"/>得古人言句。徒惑亂人。故曰不得於言。勿求於心。不
<lb ed="X" n="0285b18"/>知纔有不得其心已不靜。已不定。已不安。便有不慮。
<lb ed="X" n="0285b19"/>即得慮。即不得之病。又何可以不求硬作主宰。謂吾
<lb ed="X" n="0285b20"/>已得靜勝也。譬之日月木人。未甞知有靜勝。故不緣
<lb ed="X" n="0285b21"/>而照。花鳥不驚。纔知有靜勝。早已不靜勝。去木人日
<lb ed="X" n="0285b22"/>月千里萬里矣。盖靜與動對。滅與生對。初向道時。覺
<lb ed="X" n="0285b23"/>往昔紛馳可厭。自然謂靜與滅是吾人勝境。若明眼
<lb ed="X" n="0285b24"/>人看來。金屑瓦屑總無殊異。須知更有向上事在。如
<lb ed="X" n="0285c01"/>何是向上事。喚作則觸。不喚作則背。畢竟喚作甚麼。
<lb ed="X" n="0285c02"/>向金剛圈裏翻身。併却咽喉吐氣。朝餐暮宿。如鳥空
<lb ed="X" n="0285c03"/>行。來札所問。老僧臨死時預知時至。為從話頭中來。
<lb ed="X" n="0285c04"/>為從靜勝中得。直須問取這僧始得。非愚之所得知
<lb ed="X" n="0285c05"/>也。所貴學道為了生死。故當不顧危亡。向無可巴鼻
<lb ed="X" n="0285c06"/>處進步。若只圖順易可以攀緣。認定有澄空一境在
<lb ed="X" n="0285c07"/>非心非目之間。以為近道。假饒從佛肚內坐一萬劫。
<lb ed="X" n="0285c08"/>亦祇是死水。澄之則是。撓之則不是矣。唐王在閩起
<lb ed="X" n="0285c09"/>魚山工科給事中。累官東閣大學士。以病乞休。寓汀
<lb ed="X" n="0285c10"/>州。城破遂為僧。更名正志。號蘗菴。得法於靈巖繼起
<lb ed="X" n="0285c11"/>禪師。隱蓮華峯翠巖寺。老於虞山。而如農亦與魚山
<lb ed="X" n="0285c12"/>同時出戍宣州。後薙髮於黃山。寓蘇州以卒。時又有
<lb ed="X" n="0285c13"/>張大圓者。名有譽。江陰人。天啟二年進士。歷官至戶
<lb ed="X" n="0285c14"/>部尚書。南京破。遁入武康山。依繼起及碩機禪師。晨
<lb ed="X" n="0285c15"/>夕參究。夙慧頓發。已而繼起主靈巖。大圓從之刳心
<lb ed="X" n="0285c16"/>受鍛。泮然氷釋。年七十。廣演金剛般若經。八十重疏
<lb ed="X" n="0285c17"/>孝經。居靈巖二十五年。其子弟逆之歸。康熈四十五
<lb ed="X" n="0285c18"/>年九月迎繼起作別。至則合掌曰。弟子時至。明旦行
<lb ed="X" n="0285c19"/>矣。明日復告曰。今佛法世間法一齊放下。但願生生
<lb ed="X" n="0285c20"/>不離左右。言訖而逝(明史．魚山剩稿．蘗菴別錄)。
<lb ed="X" n="0285c21"/>知歸子曰。黃宗羲言。明季士大夫學道者多入宗門。
<lb ed="X" n="0285c22"/>如金先生及蔡懋德．馬世奇．錢啟忠皆是也。然皆以
<lb ed="X" n="0285c23"/>忠義名一世。宗門以無善無惡為宗。如諸公者。血心
<lb ed="X" n="0285c24"/>未化。乃儒家所謂誠不可掩者。在宗門不謂之知性
<lb ed="X" n="0286a01"/>也。固哉安羲。儒與佛有二性乎。孟子曰。天下之言性
<lb ed="X" n="0286a02"/>也則故而已矣。故者以利為本。誠利之則忠義。若禹
<lb ed="X" n="0286a03"/>之行水矣。何血心之能與焉。大慧亦言。菩提心者即
<lb ed="X" n="0286a04"/>忠義心是。余讀金熊兩先生書。其於君臣師友間至
<lb ed="X" n="0286a05"/>性激發。若水寒而火熱。然其真丈夫之雄。法門之傑
<lb ed="X" n="0286a06"/>乎。顧世之論魚山者頗異。予詳其行事。著於篇。俟論
<lb ed="X" n="0286a07"/>世者徵焉。
<lb ed="X" n="0286a08"/>　汪大紳云。予少時未聞道日。極服忠義之士。謂忠
<lb ed="X" n="0286a09"/>　義之士便是聖賢。便是活佛活菩薩。此外有甚聖
<lb ed="X" n="0286a10"/>　賢。有甚佛菩薩。後來反覆推勘。方曉得忠義之士
<lb ed="X" n="0286a11"/>　能了手者實難其人。聖賢之學。當生則生當死則
<lb ed="X" n="0286a12"/>　死。一循乎天理。即此是忠義。即此是道。非忠義之
<lb ed="X" n="0286a13"/>　外另有甚麼道也。但於忠義上一些也攙和不得。
<lb ed="X" n="0286a14"/>　纔攙和一些子。便非天理。於道即有未盡也。佛菩
<lb ed="X" n="0286a15"/>　薩之學如何是忠義。曰本來空是。如何是本來空。
<lb ed="X" n="0286a16"/>　曰忠義是。當體即是一真實而已矣。即此是忠義。
<lb ed="X" n="0286a17"/>　即此是道。亦非忠義之外另有甚麼道也。但於忠
<lb ed="X" n="0286a18"/>　義上一些也污染不得。纔污染一些子便非真實。
<lb ed="X" n="0286a19"/>　於道即有未盡也。予於道有聞而進之不勇者。坐
<lb ed="X" n="0286a20"/>　忠義之心微故耳。忠義之微。坐為好名好色之念
<lb ed="X" n="0286a21"/>　所汩而已。誓當上面截斷道學佛學。不留一元字
<lb ed="X" n="0286a22"/>　脚。下面截斷好名好色。不留一元字脚。專提忠義
<lb ed="X" n="0286a23"/>　二字為金剛寶杵。佛來一擊。魔來一擊。臨濟德山
<lb ed="X" n="0286a24"/>　何有哉。大慧高峯何有哉。
<lb ed="X" n="0286b01"/>
<lb ed="X" n="0286b02"/>
<lb ed="X" n="0286b03"/>
<lb ed="X" n="0286b04"/>居士傳五十三
<lb ed="X" n="0286b05"/>
<lb ed="X" n="0286b06"/>　　溫月峰崔應魁蔣虎臣李生傳
<lb ed="X" n="0286b07"/>　　　溫月峰者　逸其名。亦不詳其里居。隱於江西宜黃扶
<lb ed="X" n="0286b08"/>笋峰。不婚娶亦不去髭髮。幅巾野服。翛然而已。平居
<lb ed="X" n="0286b09"/>愛逃禪。暇則勤種植。給衣食稍贏。輙與人共之。一日
<lb ed="X" n="0286b10"/>行圃間。方有竊者遽却走。偶行他所。見一傭力作甚
<lb ed="X" n="0286b11"/>苦。詢之曰無以家也。乃携歸。試以事輙辦。月峰喜。為
<lb ed="X" n="0286b12"/>盡舉。扶笋聽之。已而傭頗驕欲。遂據扶笋月峰覺之
<lb ed="X" n="0286b13"/>為好語謝曰。扶笋子有也。予無事焉。挈斗米鐮鋤瓦
<lb ed="X" n="0286b14"/>釜各一具擔而去。去峰五里許。度阻峻處。穴而居。垂
<lb ed="X" n="0286b15"/>松葉自蔽。出種植如故。山中多虎。月峰豕畜之。或以
<lb ed="X" n="0286b16"/>為規。微笑曰。是身其吾有哉。藝圃次。有虎薄而睨之。
<lb ed="X" n="0286b17"/>月峰拱語曰。子欲之乎。今飼汝。即解衣就虎。虎伏不
<lb ed="X" n="0286b18"/>動。則又曰。若念我無侶乎。為我點頭三。我與若為友。
<lb ed="X" n="0286b19"/>虎點頭者三。自是月峰出入常與虎偕。其寢也以茅
<lb ed="X" n="0286b20"/>偃地席其上。或發視之。有蟒盤焉。亦無害也。崇禎初
<lb ed="X" n="0286b21"/>卒。年八十餘。甞著書論性學甚具。既沒而其書不傳
<lb ed="X" n="0286b22"/>(懸榻編)。
<lb ed="X" n="0286b23"/>　　　崔應魁　北京永平人。少為醫。人以疾請者。不論直皆
<lb ed="X" n="0286b24"/>為之盡。晚歲學佛法。下上盤山。十八年參諸老宿有
<lb ed="X" n="0286c01"/>省。康熈二十七年秋示微疾。徧告常所往來者為期
<lb ed="X" n="0286c02"/>訣別。至期。眾至。環坐談笑如平日。久之乃曰。萬事無
<lb ed="X" n="0286c03"/>常。百年有限。依我行之。決不相誤。索筆書偈而逝。其
<lb ed="X" n="0286c04"/>偈曰。來去赤條條。不挂一絲毫。本來無一物。縱橫任
<lb ed="X" n="0286c05"/>逍遙(盤山志)。
<lb ed="X" n="0286c06"/>　　　蔣虎臣　名超。金壇人。順治四年進士。官翰林院修撰。
<lb ed="X" n="0286c07"/>以文章自名。性寬厚好施。常以德報怨。督順天學政。
<lb ed="X" n="0286c08"/>持守清慎。每舉債以賑貧士。疏請復古學。禁天下有
<lb ed="X" n="0286c09"/>司刑責諸生。士林頌之。虎臣少時屢夢身為比邱。年
<lb ed="X" n="0286c10"/>十五。有二道人坐其門言。虎臣有師在峨眉。慎毋忘
<lb ed="X" n="0286c11"/>宿因。他日當相見也。居常斷葷肉。喜方外交。居京師
<lb ed="X" n="0286c12"/>時參大博和尚。一日入朝聞喝道聲。豁然有省。詣大
<lb ed="X" n="0286c13"/>博呈解。大博徵詰再三。乃可之。及督學任滿。乃告歸。
<lb ed="X" n="0286c14"/>過百泉謁孫鍾元。語數日。去之匡廬。遊鹿門。遂直達
<lb ed="X" n="0286c15"/>峨眉。居伏虎寺。久之有司請修峨眉志。乃一至成都。
<lb ed="X" n="0286c16"/>已而得疾。遺書別當事。沐浴端坐吟詩而逝。翼日有
<lb ed="X" n="0286c17"/>胡生者。遇諸山椒頻呼蔣先生不應。及入寺。知虎臣
<lb ed="X" n="0286c18"/>已死。乃大驚(磐山志．施愚山集)。
<lb ed="X" n="0286c19"/>　　　李生　江西人。不知其名字。往來江漢間三十年。常如
<lb ed="X" n="0286c20"/>五十許人。以一瓢自隨。遊行肆上。乞牛肉彘膏。啖之
<lb ed="X" n="0286c21"/>有餘納諸敗襖中。方暑色味不變。遇紙筆即書。不盡
<lb ed="X" n="0286c22"/>可曉。或襍一二字如符篆。人與之言不答。有府丞者
<lb ed="X" n="0286c23"/>異其人。邀至官舍。留數日辭去。府丞與以葛衣文舄
<lb ed="X" n="0286c24"/>為插花滿頭。徜徉過市。市兒競奪之。輒抱頭不與。已
<lb ed="X" n="0287a01"/>而葛敝縷縷。風雪中自若也。康熙中遂安毛際可遊
<lb ed="X" n="0287a02"/>漢上。與生遇於旅館。生為書扇頭詩數首。皆可讀。際
<lb ed="X" n="0287a03"/>可錄而傳之。詩曰。雲有深山鶴有林。不離當處了禪
<lb ed="X" n="0287a04"/>心。夜來月照長廊下。一句彌陀劫外音。又曰。明暗全
<lb ed="X" n="0287a05"/>捐正眼開。一枝秀出一如來。凡夫到此皆成聖。拍手
<lb ed="X" n="0287a06"/>相逢一笑回。又曰。漫去千峯與萬峯。重重無盡又重
<lb ed="X" n="0287a07"/>重。何如高臥家山裏。前有幽篁後有松。又曰。山色溪
<lb ed="X" n="0287a08"/>光明祖意。鳥啼花笑悟機緣。有時獨坐臺盤上。午夜
<lb ed="X" n="0287a09"/>無雲月一天。又曰。道有道無俱漫語。是淨是禪總強
<lb ed="X" n="0287a10"/>名。昧却本來咬枯骨。溺沈苦海不知春。又曰。道行孤
<lb ed="X" n="0287a11"/>高化有緣。降龍伏虎自安然。於今喜得真三昧。月落
<lb ed="X" n="0287a12"/>風廻綠樹邊。又曰。趙州布衫重七斤。失處分明得處
<lb ed="X" n="0287a13"/>真。山河大地都盖却。誰是當機截斷人。又曰。千崖雨
<lb ed="X" n="0287a14"/>濕松添老。一味秋聲菊轉新。莫謂山中無甲子。數珠
<lb ed="X" n="0287a15"/>粒粒紀時辰。時又有洞庭生者。乞食洞庭山中。狀類
<lb ed="X" n="0287a16"/>狂者。夜則臥寺廡下。寺僧驅之。已而復來。甞題詩壁
<lb ed="X" n="0287a17"/>上云。不信乾坤大。超然世莫羣。口吞三峽水。脚踏萬
<lb ed="X" n="0287a18"/>方雲。又云。有形總是假。無象孰為真。悟到無生地。梅
<lb ed="X" n="0287a19"/>花滿四隣。又除夕詩云。燈火輝煌慶此宵。夜深兒女
<lb ed="X" n="0287a20"/>不相招。破蒲團上三更夜。那管明朝是歲朝。長洲汪
<lb ed="X" n="0287a21"/>琬錄傳之。二生者其後皆不知所終(安序堂集．池北偶談)。
<lb ed="X" n="0287a22"/>知歸子曰。觀溫李諸君子行履。類古所稱沉冥者。味
<lb ed="X" n="0287a23"/>其言。殆寒山拾得之亞。與蔣先生之趣遠矣。宰官耶。
<lb ed="X" n="0287a24"/>比邱耶。予烏乎測之。
<lb ed="X" n="0287b01"/>
<lb ed="X" n="0287b02"/>
<lb ed="X" n="0287b03"/>
<lb ed="X" n="0287b04"/>居士傳五十四
<lb ed="X" n="0287b05"/>
<lb ed="X" n="0287b06"/>　　嚴仲慤宋文森畢紫嵐傳
<lb ed="X" n="0287b07"/>　　　嚴仲慤　法名大參。自號[車*度]轢道人。嘉興人也。嗣法於
<lb ed="X" n="0287b08"/>天童費隱和尚。其自敘云。參道人恒喜順風揚帆。隨
<lb ed="X" n="0287b09"/>緣放曠。偶遊雙徑。遇聞谷大師。授以向上一著。苦究
<lb ed="X" n="0287b10"/>三載。了無所入。適閱法眼指簾公案。忽然身心世界
<lb ed="X" n="0287b11"/>盡情脫落。祖師關捩徹底掀翻。再謁聞谷大師．憨山
<lb ed="X" n="0287b12"/>大師．天隱和尚。皆承許可。復見密雲老人。老人舉杖
<lb ed="X" n="0287b13"/>便作倒身勢。老人植杖即起身據坐。老人橫杖抽身
<lb ed="X" n="0287b14"/>便走。老人赶趁轉身向曰。咄哉老僧。又來泥裏洗土
<lb ed="X" n="0287b15"/>塊。老人便休。隱居二十八載。費隱容和尚首嗣老人
<lb ed="X" n="0287b16"/>法席。乃往問曰。古人道百尺竿頭進步。百尺竿頭即
<lb ed="X" n="0287b17"/>不問。如何是進步處。容便打云。向這裏轉身。道人云
<lb ed="X" n="0287b18"/>這猶是百尺竿。未是進步在。容又打云。不知進退漢。
<lb ed="X" n="0287b19"/>道人云。山猫原是短脚的。容云這畜生。道人作虎跳
<lb ed="X" n="0287b20"/>勢。容云莫揑怪。道人作擒僧勢。哮吼而出。容即上堂
<lb ed="X" n="0287b21"/>云。今日諸人莫撒沙。試聽山僧一指述。嘉禾有個老
<lb ed="X" n="0287b22"/>鼠子。偷却上天一粒粟。慣向諸方弄爪牙。惹得清風
<lb ed="X" n="0287b23"/>香拂拂。獨是山僧不近情。白棒掀天直打出。且轉身
<lb ed="X" n="0287b24"/>一句又作麼生道。道人掩耳出堂後。容將如意云付
<lb ed="X" n="0287c01"/>汝表信。道人舉手接云沒手人得接。容曰接了也。道
<lb ed="X" n="0287c02"/>人展兩手。容曰流傳去也。[車*度]轢便禮拜而出。甞自圖
<lb ed="X" n="0287c03"/>其影。費隱為之贊曰。斗笠不遮眼。鋤頭不著地。何似
<lb ed="X" n="0287c04"/>山中人。了了心無緒。腰束裙而寬。手露臂而冷。欲行
<lb ed="X" n="0287c05"/>不行。前頭無門。鑿開虗空一竅。許大地人在此屙矢
<lb ed="X" n="0287c06"/>放溺。是[車*度]轢平日之受用。呵呵大笑把起鋤頭。須放
<lb ed="X" n="0287c07"/>下草鞋。何不脫來賣。咄咄咄。明月清風得自在。仲慤
<lb ed="X" n="0287c08"/>禮謝。費隱不顧便與一踢。費隱曰。好像一隻狂狗。仲
<lb ed="X" n="0287c09"/>慤曰早被我一口。其友周知微病篤。仲慤往視。道及
<lb ed="X" n="0287c10"/>家事。仲慤云。公一生學道得力處正在此際。不得雜
<lb ed="X" n="0287c11"/>念。知微即舉拳曰是甚麼。仲慤曰也是閒言語。知微
<lb ed="X" n="0287c12"/>點首曰。願與兄世世結為道中骨肉。仲慤曰驀直去。
<lb ed="X" n="0287c13"/>知微即坐椅而逝([車*度]轢機緣)。
<lb ed="X" n="0287c14"/>　　　宋文森　名世隆。長洲人。父學程。夢文殊抱子授之而
<lb ed="X" n="0287c15"/>生。故初名曰文。年四歲聽父讀金剛經。即能誦四句
<lb ed="X" n="0287c16"/>偈。既長補諸生。年五十餘。遭家多故。鬱鬱成疾。偶觸
<lb ed="X" n="0287c17"/>華嚴經無著無縛解脫句有會。遂長齋斷慾。日誦金
<lb ed="X" n="0287c18"/>剛經。月餘病起。中秋夕見堂前角燈光不透脫。不覺
<lb ed="X" n="0287c19"/>感慨默坐。參究久之。忽汗下通身。胸中廓然。作偈曰。
<lb ed="X" n="0287c20"/>主主賓賓無主賓。分明指點愈迷津。偶然風觸燈中
<lb ed="X" n="0287c21"/>火。却遇當家舊主人。又曰。今日方知吾喪吾。凡情聖
<lb ed="X" n="0287c22"/>解一齊枯。親朋問我如何是。者也之乎隻字無。頃之
<lb ed="X" n="0287c23"/>聞天笠珍禪師宗風甚盛。欲往咨決。適師過蘇之大
<lb ed="X" n="0287c24"/>雲菴。文森往謁。既見即云。龍腦薄荷香聞天下。師云
<lb ed="X" n="0288a01"/>可要乾矢橛麼。隨問云如何是乾矢橛。文森云八面
<lb ed="X" n="0288a02"/>春風。師云來此作麼。文森云。不求佛不求法。要討個
<lb ed="X" n="0288a03"/>了當。師厲聲曰萬劫千生不得了。文森言下有省。師
<lb ed="X" n="0288a04"/>尋去之杭州南磵。文森再往謁之。師曰向在甚麼處
<lb ed="X" n="0288a05"/>得這個消息。文森曰向在孟夫子飯糗茹草章曾打
<lb ed="X" n="0288a06"/>一個輥。曰如何。文森曰。龐公云。但自無心於萬物。何
<lb ed="X" n="0288a07"/>妨萬物常圍繞。語未畢師擊几云。可惜一個龐公尚
<lb ed="X" n="0288a08"/>打作兩橛。文森頓省前過。明年再往南磵謁師。在堂
<lb ed="X" n="0288a09"/>中有問未生前面目者。文森應曰。螺髻峯少頃進見。
<lb ed="X" n="0288a10"/>師云。好箇螺髻峰。只恐未肯點頭在。因舉六祖師秀
<lb ed="X" n="0288a11"/>菩提樹話問和尚如何道。師云。掀倒菩提樹。打翻明
<lb ed="X" n="0288a12"/>鏡臺。髑髏都粉碎。處處絕塵埃。文森云也不過到此。
<lb ed="X" n="0288a13"/>師拂衣而起。拍文森肩曰。如今可把六祖神秀并老
<lb ed="X" n="0288a14"/>僧與居士縛做一束。拋向錢塘江裏去。文森頓悟臨
<lb ed="X" n="0288a15"/>濟喫三頓痛棒意旨。遂口占偈云。生前面目絕追求。
<lb ed="X" n="0288a16"/>螺髻峰高解點頭。一句頓超三頓棒。凡情聖解付東
<lb ed="X" n="0288a17"/>流。居三年。師過蘇泊舟盤門。呼文森往謂曰。老僧九
<lb ed="X" n="0288a18"/>坐道場。欲來一休歇。了徹人莫如居士。老僧有末後
<lb ed="X" n="0288a19"/>付囑。可承當此事。既去遂遣兩僧齎拂子授之。師行
<lb ed="X" n="0288a20"/>至謝村。遂沐浴更衣坐逝。康熈四十一年。文森得脾
<lb ed="X" n="0288a21"/>疾。示禪客曰。末後何必有句。末後何必無句。刀山劒
<lb ed="X" n="0288a22"/>樹上翻身。鑊湯爐炭中躲避。無端七十餘年。總是逢
<lb ed="X" n="0288a23"/>場作戲。今日尚要賣弄一番。咄你看這粉碎枯髏。那
<lb ed="X" n="0288a24"/>有一點西來之意。其妻疾亟。以告文森。不往。第傳語
<lb ed="X" n="0288b01"/>云。子去。我且行矣。遂後妻數刻而逝(城南遺稿)。
<lb ed="X" n="0288b02"/>　　　畢紫嵐　名奇。江南歙人也。少避難之杭州。寓僧舍。閱
<lb ed="X" n="0288b03"/>金剛般若經。始知信向。繼閱祖師語錄。疑之。有堂頭
<lb ed="X" n="0288b04"/>僧教看南泉斬猫公案。久之聞斧聲有省。頗自負。尋
<lb ed="X" n="0288b05"/>入馬首山。有醒愚禪師者結茅山居。灰頭土面。紫嵐
<lb ed="X" n="0288b06"/>一見以機語相接。醒愚微哂而已。明日復往見請益。
<lb ed="X" n="0288b07"/>醒愚徵前語。指其負墮處。令參一歸何處。居數月。其
<lb ed="X" n="0288b08"/>所親訪得之要與俱歸。紫嵐歸。參究甚力。行止不少
<lb ed="X" n="0288b09"/>閒。閱五年。偶閱巖頭語大悟。再謁醒愚。醒愚笑曰。今
<lb ed="X" n="0288b10"/>日始知吾不欺汝也。自是常居僧舍。持佛戒。終日瞑
<lb ed="X" n="0288b11"/>坐。自號懶菴。夜臥不夢者二十年。其妻至輒引避。子
<lb ed="X" n="0288b12"/>死亦弗哭也。居蘇州支硎山德雲菴最久。甞示禪客
<lb ed="X" n="0288b13"/>云。參話頭有法。不可不知。何謂法。一念真疑無閒斷
<lb ed="X" n="0288b14"/>是也。何謂一念真疑。如雪巖云。盡三百六十骨節。八
<lb ed="X" n="0288b15"/>萬四千毛竅。并作個趙州無字。一提提起。如一團熱
<lb ed="X" n="0288b16"/>鐵。如一堆烈燄相似。並無昏沉散亂之相可得。又如
<lb ed="X" n="0288b17"/>高峰云。萬法歸一。一歸何處。世間一切萬法總歸一
<lb ed="X" n="0288b18"/>法。畢竟歸在何處。決定要討個分曉。此之謂一念真
<lb ed="X" n="0288b19"/>疑也。你若道趙州無字。圓同太虗。無欠無餘。若起心
<lb ed="X" n="0288b20"/>動念。便不是趙州無字矣。又萬法歸一。一者心也。一
<lb ed="X" n="0288b21"/>歸何處。乃是處而無處。無處而處。若真有處則不是
<lb ed="X" n="0288b22"/>不是也。如此云云。謂之第二念。盡落知解。知解愈精
<lb ed="X" n="0288b23"/>去道愈遠。近世馳聲走譽者都從第二念而入。外面
<lb ed="X" n="0288b24"/>看時句句般若。其實皆是意識依通。認賊為子。可不
<lb ed="X" n="0288c01"/>哀耶。何謂無間斷。今日也一念真疑而參。明日也一
<lb ed="X" n="0288c02"/>念真疑而參。不論年。那管月。但時時刻刻一念真疑
<lb ed="X" n="0288c03"/>而參。必要實證實悟。大法現前而後已。此之謂無間
<lb ed="X" n="0288c04"/>斷也。若果如是一念真疑。如是無間斷。自然有日。不
<lb ed="X" n="0288c05"/>期而然。話頭參破而明心見性矣。又云。古聖道涅槃
<lb ed="X" n="0288c06"/>心易曉。差別智難明。此兩句最元最微。非大法現前
<lb ed="X" n="0288c07"/>不知其故。而今諸方盡作世諦解會。謂打一七二七
<lb ed="X" n="0288c08"/>略有省入。即知此心為涅槃心。從此討機緣。論公案。
<lb ed="X" n="0288c09"/>這則明白。那則誵訛。那則明白。這則誵訛。必要推敲
<lb ed="X" n="0288c10"/>逐個透盡。此則謂之差別智。故曰涅槃心易曉。差別
<lb ed="X" n="0288c11"/>智難明也。這般的都是地獄漢。何以故。都是將意識
<lb ed="X" n="0288c12"/>為涅槃心。都是學得胡言漢語為差別智耳。所以諸
<lb ed="X" n="0288c13"/>方付法之後。將機緣公案揣摩得依稀彷彿。向人前
<lb ed="X" n="0288c14"/>拏三說七。指白道黃。以為得大機顯大用。冤哉冤哉。
<lb ed="X" n="0288c15"/>佛法安得不平沉耶。好教爾知。大凡真參話頭者。不
<lb ed="X" n="0288c16"/>到大徹大悟斷不敢開口妄談佛法。一大徹大悟。縱
<lb ed="X" n="0288c17"/>有百千機緣萬億公案。當下一串穿起掛在眉邊。若
<lb ed="X" n="0288c18"/>也未能。則是不曾大徹大悟。而汝揣摩得依稀彷彿。
<lb ed="X" n="0288c19"/>向人前拏三說七指黃道白者。盡是汝意識堆中狼
<lb ed="X" n="0288c20"/>藉糞穢也。是以懶菴改曰。涅槃心一曉。差別智全明。
<lb ed="X" n="0288c21"/>高流異衲。諦聽諦聽。其他論著頗多。此其最切者。康
<lb ed="X" n="0288c22"/>熈四十七年終於德雲菴。菴主如珏為之殮。收其遺
<lb ed="X" n="0288c23"/>書。有別傳錄八卷行世(別傳錄．畢居士傳)。
<lb ed="X" n="0288c24"/>知歸子曰。近世士大夫學禪者頗眾。然多掠影宗門
<lb ed="X" n="0289a01"/>掉弄知解。求其真實參悟者盖難其人。諸方希圖外
<lb ed="X" n="0289a02"/>護。付囑如麻。適足為門風玷耳。嚴宋諸君苦心斯道。
<lb ed="X" n="0289a03"/>既有歷年邂逅因緣。卒明大法。盖猶有楊李之風焉。
<lb ed="X" n="0289a04"/>紫嵐之論禪病最為深痛。善學者由是而求之。其於
<lb ed="X" n="0289a05"/>邪正之界不昭如白黑矣乎。
<lb ed="X" n="0289a06"/>
<lb ed="X" n="0289a07"/>
<lb ed="X" n="0289a08"/>
<lb ed="X" n="0289a09"/>居士傳五十五
<lb ed="X" n="0289a10"/>
<lb ed="X" n="0289a11"/>　　周安士傳
<lb ed="X" n="0289a12"/>周安士。名夢顏。一名思仁。崑山諸生也。博通經藏。深
<lb ed="X" n="0289a13"/>信因果。居常念言。眾生蚩蚩造無量罪。婬殺二業實
<lb ed="X" n="0289a14"/>居大半。古今世典懲勸頗詳。不斷其源川壅則潰。爰
<lb ed="X" n="0289a15"/>竭苦衷。深維經義。抉微洞幽。拔山搗穴。勒成二書。戒
<lb ed="X" n="0289a16"/>淫與殺。其戒殺書言多深痛。大要云。刀兵之難。在於
<lb ed="X" n="0289a17"/>人道。或數十年。或百餘年。僅一二見。至於畜生。無日
<lb ed="X" n="0289a18"/>得脫。普天之下一遇雞鳴。無量無邊狠心屠戶。手執
<lb ed="X" n="0289a19"/>利刀奮向羣豕。爾時羣豕自知難到。大聲哀號救援
<lb ed="X" n="0289a20"/>不至。各被彼人裂腹刺心抽腸拔肺。哀號未斷。又投
<lb ed="X" n="0289a21"/>沸湯受大苦惱。片刻之間。閻浮世界萬萬生靈頭足
<lb ed="X" n="0289a22"/>異處。積羣豕骨過高山巔。漂羣豕血赤江水流。如是
<lb ed="X" n="0289a23"/>惡因如是惡果。詰其根由皆為我等口腹所致。世人
<lb ed="X" n="0289a24"/>動稱我不作惡何必持齋。豈知爾等偃息在牀。妻孥
<lb ed="X" n="0289b01"/>聚首。即有素不相識之人先。為汝等徧造惡業無量
<lb ed="X" n="0289b02"/>無邊。諸佛菩薩神通天眼。見諸眾生輪迴六趣。如旋
<lb ed="X" n="0289b03"/>火輪。或為大身更相殺食。或為細身更相殺食。或為
<lb ed="X" n="0289b04"/>父母六親眷屬更相殺食。發大悲心說真實語。導彼
<lb ed="X" n="0289b05"/>迷流開爾覺路。我勸世人未能持齋先須斷殺。孟子
<lb ed="X" n="0289b06"/>有言。仁者人也。人不信佛。何不信人。若信是人。何不
<lb ed="X" n="0289b07"/>斷殺。仁則不殺。殺則非仁。諦聽吾言。免入異類。安士
<lb ed="X" n="0289b08"/>每過一切神祠。必祝願云。惟願尊神。發出世心。勿受
<lb ed="X" n="0289b09"/>血食。一心常念阿彌陀佛。求生淨土。思仁自今二十
<lb ed="X" n="0289b10"/>四歲。直至壽盡中間。若殺一小魚蝦。惟願尊神是糾
<lb ed="X" n="0289b11"/>是殛。迅雷擊碎所著書板。思仁自今二十四歲。直至
<lb ed="X" n="0289b12"/>壽盡。家中眷屬若有一人傷一蚊蟻。亦同此誓。思仁
<lb ed="X" n="0289b13"/>自今二十四歲。直至壽盡。中間若遇身及眷屬嬰諸
<lb ed="X" n="0289b14"/>重病。忽一仙人來告之言。投一小蛤於沸湯中。飲之
<lb ed="X" n="0289b15"/>則生不然則死。以貪生故竟從其言。亦同此誓。思仁
<lb ed="X" n="0289b16"/>自今二十四歲。直至壽盡。倘有毒蛇嚙我垂斃。家眾
<lb ed="X" n="0289b17"/>憤憤欲殺此蛇。而我不能極力救阻。亦同此誓。思仁
<lb ed="X" n="0289b18"/>自今二十四歲。直至壽盡。臨河見魚仰面見鳥。不思
<lb ed="X" n="0289b19"/>救度反萌殺機。亦同此誓。思仁自今二十四歲。直至
<lb ed="X" n="0289b20"/>壽盡。若夢寐中見人殺生。不能至心稱佛名號。發救
<lb ed="X" n="0289b21"/>度心。而反歡喜贊成其事。亦同此誓。其戒淫書勸諸
<lb ed="X" n="0289b22"/>淫者。先觀胎獄了種種苦。是謂息淫原始方便。繫以
<lb ed="X" n="0289b23"/>偈曰。父母未生時。因業多掛帶。一點無明根。見慾生
<lb ed="X" n="0289b24"/>貪愛。淫心纔一起。忽被精血盖。從此十月中。次第還
<lb ed="X" n="0289c01"/>宿債。母噉熱食時。如受濩湯溉。母飲冷水時。若臥寒
<lb ed="X" n="0289c02"/>氷塊。腹中當飽滿。頂上懸鐵袋。五內如飢虗。空洞失
<lb ed="X" n="0289c03"/>依賴。會當出胎時。翻身若旋岱。產母忽瞑眩。眷屬盡
<lb ed="X" n="0289c04"/>惶駭。身逼兩山中。熱窄不可耐。穩婆牽其頭。痛極心
<lb ed="X" n="0289c05"/>肝碎。嫩頏扼麤手。刀劒無能賽。放聲鳴其哀。旁人乃
<lb ed="X" n="0289c06"/>稱快。豈知稱快人。經過忘悔艾。昧昧極思量。咄咄咤
<lb ed="X" n="0289c07"/>災怪。此言非臆說。五王經所載。凡夫戀慾樂。輾轉沉
<lb ed="X" n="0289c08"/>黑穢。生生受煩惱。曾見何人代。欲破煩惱軍。智者擒
<lb ed="X" n="0289c09"/>其帥。主帥是淫魔。魔死餘兵敗。我將胎形慘。屈指陳
<lb ed="X" n="0289c10"/>其概。珍重世間人。可一不可再。次觀此身。諸蟲蝟集。
<lb ed="X" n="0289c11"/>宛轉遊行。食人腦髓。是為初開不淨方便。繫以偈曰。
<lb ed="X" n="0289c12"/>穢哉血肉軀。無量蟲所萃。潛伏四大中。其形甚微細。
<lb ed="X" n="0289c13"/>凡夫不覺知。天眼方能覷。靜氣一返觀。男女真兒戲。
<lb ed="X" n="0289c14"/>次觀男女。膿血洟唾惡露中滿。猶如溷廁糞穢所。都
<lb ed="X" n="0289c15"/>是為息淫對治方便。繫以偈曰。世間苦惱事。皆從愛
<lb ed="X" n="0289c16"/>慾生。愛心不能斷。對色形神傾。水從骨內出。火自心
<lb ed="X" n="0289c17"/>中騰。平時顧禮義。或復愛聲名。到此霎時間。開眼投
<lb ed="X" n="0289c18"/>深阬。鬼神且不畏。名教豈能繩。茫茫五濁世。獄訟滋
<lb ed="X" n="0289c19"/>繁興。幸有如來教。暗室懸明燈。示以不淨觀。慾火消
<lb ed="X" n="0289c20"/>為氷。我從昔年來。亦復似摩登。多方用強制。對境還
<lb ed="X" n="0289c21"/>復萌。自作此觀後。結習日以輕。今者稍覺悟。歸命佛
<lb ed="X" n="0289c22"/>法僧。誓於未來世。埽盡羣魔兵。分身無量剎。普利諸
<lb ed="X" n="0289c23"/>有情。氷菴張夫子誨我。嘗叮嚀其言修觀法。譬諸學
<lb ed="X" n="0289c24"/>庖丁。庖丁技成後。不見全牛形。用刀十九載。猶如新
<lb ed="X" n="0290a01"/>發硎。我此降魔劒。百鍊剛所成。斬盡妖容鬼。髑髏莽
<lb ed="X" n="0290a02"/>縱橫。西施接膝坐。蔓草纏紫荊。三十六種物。到鼻知
<lb ed="X" n="0290a03"/>羶腥。此觀得成就。萬象都空明。爰述為俚句。聞者應
<lb ed="X" n="0290a04"/>惕驚。齊心出苦海。濁世皎然清。次設九想想。初死人
<lb ed="X" n="0290a05"/>正直仰臥。寒氣徹骨。一無所知。而我此身。終亦如是。
<lb ed="X" n="0290a06"/>又想死人。一二日往。黑氣騰溢。轉成青紫。甚可怖畏。
<lb ed="X" n="0290a07"/>而我此身。終亦如是。又想死人。尸停既久。黃水流出。
<lb ed="X" n="0290a08"/>臭不可聞。而我此身。終亦如是。又想死人。徧體生蟲。
<lb ed="X" n="0290a09"/>處處鑽囓。骨節之內。皆如蜂窠。而我此身。終亦如是。
<lb ed="X" n="0290a10"/>又想死人。皮肉已盡。惟筋在骨。如繩束薪。而我此身。
<lb ed="X" n="0290a11"/>終亦如是。又想死人。筋已爛盡。骨節縱橫。不在一處。
<lb ed="X" n="0290a12"/>而我此身。終亦如是。又想死人。被火所燒。焦縮在地。
<lb ed="X" n="0290a13"/>或熟或生。而我此身。終亦如是。又想死人。冡破骨出。
<lb ed="X" n="0290a14"/>日暴雨侵。其色轉白。或復黃朽。人獸踐踏。而我此身。
<lb ed="X" n="0290a15"/>終亦如是。次想經要。深自策發。經言。菩薩修於死想。
<lb ed="X" n="0290a16"/>觀是壽命常為無量冤讎所繞。念念損滅無有增長。
<lb ed="X" n="0290a17"/>猶山瀑水不得停住。亦如朝露勢不久停。如囚趣市
<lb ed="X" n="0290a18"/>步步近死。如牽牛羊詣於屠所。繫以偈曰。人想死亡
<lb ed="X" n="0290a19"/>日。慾火頓清凉。愚人若聞此。愁眉歎不祥。究竟百年
<lb ed="X" n="0290a20"/>後。同入灰燼場。菩薩九想觀。苦海大津梁。次念法華
<lb ed="X" n="0290a21"/>所說因緣。生相滅相與不生滅。是為斷淫窮源方便。
<lb ed="X" n="0290a22"/>繫以偈曰。眾生畏苦果。菩薩斷惡因。惡因既已斷。苦
<lb ed="X" n="0290a23"/>果無遺根。譬如猛獅子。利鏃中其身。急顧發的處。獵
<lb ed="X" n="0290a24"/>戶群波奔。犬若遭人擊。但向棒頭呻。一智視一愚。不
<lb ed="X" n="0290b01"/>啻霄壤分。又如止沸湯。爨者去其薪。十二因緣內。無
<lb ed="X" n="0290b02"/>明為之君。一斷一切斷。淨埽鄰虗塵。次當觀佛坐寶
<lb ed="X" n="0290b03"/>蓮華及諸種種莊嚴瑞相。發願往生西方極樂。是為
<lb ed="X" n="0290b04"/>究竟解脫方便。繫以偈曰。修行無別法。出世為究竟。
<lb ed="X" n="0290b05"/>出世有多途。淨土為捷徑。述此觀想法。言言宗大乘。
<lb ed="X" n="0290b06"/>托質上品蓮。永遠脫淫穽。他諸辨難究析因果。語多
<lb ed="X" n="0290b07"/>造微。不能具載。安士既歿。其書漸湮。表而出之。以勸
<lb ed="X" n="0290b08"/>來者(慾海回狂萬善先資)。
<lb ed="X" n="0290b09"/>知歸子曰。予讀安士書。因樂訪安士生平行事。久之
<lb ed="X" n="0290b10"/>得其宗人言。安士通世務。習知吳中田賦水利原委
<lb ed="X" n="0290b11"/>得失。著書甚具。康熈三十八年仁皇帝南巡。安士迎
<lb ed="X" n="0290b12"/>駕揚州九龍橋。上疏請減蘇松浮賦事。雖未遽行。然
<lb ed="X" n="0290b13"/>安士之心至今猶可見也。其後應巡撫張公聘。校錄
<lb ed="X" n="0290b14"/>宋元明先儒書。老於家。其大概如此。張氷菴者。名立
<lb ed="X" n="0290b15"/>廉。嘗序安士書。安士書尊稱之。予訪之崑山。人無知
<lb ed="X" n="0290b16"/>者。
<lb ed="X" n="0290b17"/>　汪大紳云。悲猛極矣。如從吾佛世尊金口宣揚。而
<lb ed="X" n="0290b18"/>　得六種為之震動。
<lb ed="X" n="0290b19"/>
<lb ed="X" n="0290b20"/>
<lb ed="X" n="0290b21"/>
<lb ed="X" n="0290b22"/>居士傳五十六
<lb ed="X" n="0290b23"/>
<lb ed="X" n="0290b24"/>　　知歸子傳
<lb ed="X" n="0290c01"/>知歸子者。不傳其姓名。平生落落自喜。人莫識也。嘗
<lb ed="X" n="0290c02"/>與空空子遊。空空子異之。知歸子世為儒。其父兄皆
<lb ed="X" n="0290c03"/>以文學官於朝。知歸子年未冠。用儒言取科第。既益
<lb ed="X" n="0290c04"/>治古經注疏及世間文字。窮晝夜不自休。嘗慕古抗
<lb ed="X" n="0290c05"/>直士如洛陽賈生之為人也。思欲考鏡得失之故。陳
<lb ed="X" n="0290c06"/>治安之書。赫然著功名於當世。久之自省曰。此非吾
<lb ed="X" n="0290c07"/>務也。於是端點靜思。反己修德。非禮弗履。久之復自
<lb ed="X" n="0290c08"/>省曰。吾未明吾心奈何。以問空空子。而空空子默然
<lb ed="X" n="0290c09"/>無言也。或告以道家修鍊術。習之三年不效。其後讀
<lb ed="X" n="0290c10"/>佛書心開。以為道之所歸在是矣。聞西方有無量壽
<lb ed="X" n="0290c11"/>佛。放大光明接引五濁眾生往生淨土。意忳然慕之。
<lb ed="X" n="0290c12"/>日面西而拜焉。空空子曰。是可不謂知歸者乎。年三
<lb ed="X" n="0290c13"/>十。有司下檄召作七品官。知歸子辭焉。作偈曰。綠草
<lb ed="X" n="0290c14"/>庭前。好風林下。樂我太平。無冬無夏。頃之遂斷肉食。
<lb ed="X" n="0290c15"/>絕婬慾。作偈曰。我身爾身。爾肉我肉。大德曰生。與爾
<lb ed="X" n="0290c16"/>並育。又作偈曰。從妄有愛。萬死萬生。猛然斫斷。天地
<lb ed="X" n="0290c17"/>清寧。未幾隱去。遺一偈曰。來無所從。去無所至。極樂
<lb ed="X" n="0290c18"/>非遙。當念即是。空空子曰。或言知歸子往來城市間。
<lb ed="X" n="0290c19"/>時與人遇。然予嘗求之。弗見也。
<lb ed="X" n="0290c20"/>　羅臺山贊曰。予與知歸子游舊矣。吾不知其始。渺
<lb ed="X" n="0290c21"/>　然相失。逖而萬里。乾隆三十年。歲陽耑蒙。歲名作
<lb ed="X" n="0290c22"/>　噩。乃相遇於京師。且月炎天氷光滿屋。脈脈心歡
<lb ed="X" n="0290c23"/>　喜談丹鼎考故童。晝暮追戀。爾我都忘。邀我閉關
<lb ed="X" n="0290c24"/>　延壽寺街長洲舘。圓覺經一部。莊子一卷。或趺坐
<lb ed="X" n="0291a01"/>　之幽幽。或說空之侃侃。出關行省其兄汶上縣。於
<lb ed="X" n="0291a02"/>　汶上縣寄我書。書辭短短無他語要。我素貧賤。砥
<lb ed="X" n="0291a03"/>　礪其廉。隅我時得書贊歎。謂奇特。如聽朝陽鳳咮。
<lb ed="X" n="0291a04"/>　雝雝嗚高梧。彼時我心刻刻有一知歸子。彼時我
<lb ed="X" n="0291a05"/>　欲徹究儒釋黃老之原與其氐。凉凉求耦。欲奮而
<lb ed="X" n="0291a06"/>　未奮。自得知歸子。我膽廓廓斗覺新寬粗。知歸子
<lb ed="X" n="0291a07"/>　文章根性如梅如青蓮。寒香寂靜和祥扇為人慈
<lb ed="X" n="0291a08"/>　竺貌臞然。畏避利勢。疑懦頑。聞一善言。見一善行。
<lb ed="X" n="0291a09"/>　意而有勇。健若霜中鳶。慊慊乎其如有求也。貪夫
<lb ed="X" n="0291a10"/>　之徇財好。色者[獻-鬲+魚]色。渴夫之思飲。周飢者索食。日
<lb ed="X" n="0291a11"/>　皇皇而不息。夜鰥鰥以水眸。最後聞無量壽佛名
<lb ed="X" n="0291a12"/>　字。遂積念焉不休。其志灝然。若迦樓羅王之闢海
<lb ed="X" n="0291a13"/>　水而吞龍也。其身飄然。若不繫之舟。蓮海無邊而
<lb ed="X" n="0291a14"/>　嵯峨乎中流。憺乎其幾於不憂也。閔乎嘵嘵。唇敝
<lb ed="X" n="0291a15"/>　舌焦。其嘯侶而命儔也。吾之不見知歸子三歲矣。
<lb ed="X" n="0291a16"/>　一日十二時。十二時百刻。睇睞送遙睛。喉閒長格
<lb ed="X" n="0291a17"/>　磔。自今以往。倘得相於茅屋三間。危峯鏡湖。好華
<lb ed="X" n="0291a18"/>　一瓶。名香一鑪。一箇蒲團。一箇盋盂。佛號數萬聲。
<lb ed="X" n="0291a19"/>　華嚴一兩卷。不亦樂乎。不亦樂乎。[魚*孚]水瀰瀰。日往
<lb ed="X" n="0291a20"/>　月來。云何不思。
<lb ed="X" n="0291a21"/>　乾隆四十一年歲易涒灘歲名柔兆陬月吉日造
<lb ed="X" n="0291a22"/>
<lb ed="X" n="0291a23"/>
<lb ed="X" n="0291a24"/>

