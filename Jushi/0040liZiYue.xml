<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="jsz0202a18liZiYue">
    <p><anchor n="X.88.1646.0202a18"/><lb ed="X" n="0202a18"/><persName key="A011184">李子約</persName>名<persName key="A011184">士謙</persName>。趙郡<placeName key="PL000000001048">平棘</placeName>人。髫年喪父。事母孝。<date from-iso="0534-01-01" key="j19161001916464" to-iso="0534-12-31">年十<lb ed="X" n="0202a19"/>二</date><persName key="A016530">魏廣平王贊</persName>辟開府參軍。自齊迄隋累徵不應。遭<lb ed="X" n="0202a20"/>母喪。哀毀骨立。服闋遂捨宅為伽藍。脫身游學。博覧<lb ed="X" n="0202a21"/>內外經教。歸心佛乘。終身不飲酒不食肉。口無殺害<lb ed="X" n="0202a22"/>之言。親賓來萃陳樽俎。危坐終日。少長肅然。莫敢弛<lb ed="X" n="0202a23"/>惰。退而相謂曰。既見君子。方覺吾徒之不德也。性仁<lb ed="X" n="0202a24"/>而好施。州里有分財不均相鬩訟。<persName key="A011184">子約</persName>出財。補其少<lb ed="X" n="0202b01"/>者。令與多者。埒兄弟內慚。更相推讓焉。偶出見盜刈<lb ed="X" n="0202b02"/>其菜。默而避之。家僮執盜粟者。<persName key="A011184">子約</persName>慰而遣之曰。窮<lb ed="X" n="0202b03"/>困所致。無相責也。甞出粟數千石貸鄉人年飢。鄉人<lb ed="X" n="0202b04"/>無以償。皆來致謝。<persName key="A011184">子約</persName>設酒食勞之。舉契對鄉人焚<lb ed="X" n="0202b05"/>之曰。債了矣。幸勿介意也。明年大熟。債家爭來償粟。<lb ed="X" n="0202b06"/>不受。已而又大飢。設粥食餓人。所全活以萬計。為大<lb ed="X" n="0202b07"/>冢收瘞道殣。至春則出糓種給貧乏。<placeName key="PL000000001051">趙</placeName>人德之。撫其<lb ed="X" n="0202b08"/>子孫曰。此<persName key="A011184">李參軍</persName>所活也。客謂<persName key="A011184">子約</persName>多陰德。<persName key="A011184">子約</persName>曰。<lb ed="X" n="0202b09"/>所謂陰德者。譬猶耳鳴。已獨聞之。人無知者。今吾所<lb ed="X" n="0202b10"/>行子皆知之。何謂陰乎。客又謂<persName key="A011184">子約</persName>。報應之說。佛書<lb ed="X" n="0202b11"/>載之。世典獨無。何也。<persName key="A011184">子約</persName>曰。積善餘慶。積惡餘殃。高<lb ed="X" n="0202b12"/>門待封。掃墓望喪。非報應乎。佛經云。輪轉五道。無有<lb ed="X" n="0202b13"/>窮已。非即<persName key="A016539">賈誼</persName>所言千變萬化未始有極之謂耶。至<lb ed="X" n="0202b14"/>如<persName key="A016540">鯀</persName>為黃能。望帝為<persName key="A009326">杜宇</persName>。<persName key="A016542">褒君</persName>為龍。<persName key="A016543">牛哀</persName>為獸。<persName key="A016544">彭生</persName><lb ed="X" n="0202b15"/>為豕。<persName key="A016584">黃母</persName>為黿。<persName key="A002044">宣武</persName>為鼈。<persName key="A006418">鄧艾</persName>為牛。<persName key="A016593">徐伯</persName>為魚。非即<lb ed="X" n="0202b16"/>佛家變受異形之謂耶。客曰。<persName key="A005003">邢子才</persName>云。豈有松柏後<lb ed="X" n="0202b17"/>身化為樗櫟。僕以為然。<persName key="A011184">子約</persName>曰。此不類之談也。變化<lb ed="X" n="0202b18"/>由心。木豈有心。客不能難。<date from-iso="0588-02-05" key="j19358581936211" to-iso="0589-01-23">開皇八年</date>終於家。年六十<lb ed="X" n="0202b19"/>六。<placeName key="PL000000001051">趙</placeName>之士女莫不流涕曰。我曹不死。而令<persName key="A011184">李參軍</persName>死<lb ed="X" n="0202b20"/>乎。會葬者萬餘人。其妻<placeName key="PL000000002470">范陽</placeName><persName key="A016562">盧氏</persName>。有賢德。<persName key="A011184">子約</persName>亡。賻<lb ed="X" n="0202b21"/>贈無所受。謂其州里父老曰。<ref target="#A011184" type="person">參軍</ref>生平好施。今雖終。<lb ed="X" n="0202b22"/>安可奪其志哉。更散粟五百石(隋書)。<lb ed="X" n="0202b23"/><persName key="A001188">知歸子</persName>曰。余論次<ref target="#A002973" type="person">劉</ref><ref target="#A003067" type="person">明</ref>以下諸君子。跡其行事。大都<lb ed="X" n="0202b24"/>遺世纓網。翱翔物外。息心清淨之域。勤身慈忍之途。<lb ed="X" n="0202c01"/>洵足靜躁。競於末流。播淳風於百世。至如<persName key="A004737">向居士</persName>者。<lb ed="X" n="0202c02"/>識自本心。深達祖道。斯又絕類離倫。妙遠不測者矣。<lb ed="X" n="0202c03"/>他若<persName key="A016566">顏之推</persName>．<persName key="A005390">王固</persName>．<persName key="A016568">姚察</persName>．<persName key="A013351">徐孝克</persName>之徒。亦能淡泊自居。<lb ed="X" n="0202c04"/>修持罔間。而委蛇亂朝。歷事異姓。效揚氏之草元。媿<lb ed="X" n="0202c05"/><persName key="A002718">莊生</persName>之曳尾。吾無取焉。後之學者謹去就之。幾審清<lb ed="X" n="0202c06"/>濁之辨。嚴淨毗尼。超越塵累。斯可謂之度諸疑謗。報<lb ed="X" n="0202c07"/>佛深恩者矣。</p> 
    
    <linkGrp>
        <link targets="#0202a18 #0202a19"/>
        <ptr target="#A011184" type="person"/>
        <ptr target="#A016530" type="person"/>
        <ptr target="unknown" type="place"/>
        <ptr target="#j19161001916464" type="time"/>
    </linkGrp>
    <linkGrp>
        <link targets="#0202b18 #0202b20"/>
        <ptr target="#A011184" type="person"/>
        <ptr target="#A016562" type="person"/>
        <ptr target="#PL000000001051" type="place"/>
        <ptr target="#j19358581936211" type="time"/>
    </linkGrp>
    <linkGrp>
        <link targets="#0202b20 #0202b22"/>
        <ptr target="#A016562" type="person"/>
        <ptr target="#PL000000001051" type="place"/>
        <ptr target="#j19358581936211" type="time"/>
    </linkGrp>
 </div>
