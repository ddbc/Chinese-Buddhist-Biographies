<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="jsz0207a09liangJingZhi">
    <p><anchor n="X.88.1646.0207a09"/><lb ed="X" n="0207a09"/><persName key="A001081">梁敬之</persName>名<persName key="A001081">肅</persName>。<placeName key="PL000000045416">安定</placeName>人。<date from-iso="0780-02-15" key="j20059942007439" to-iso="0784-01-30">建中</date>朝官翰林學士守右補闕<lb ed="X" n="0207a10"/>侍皇太子。學天台教於<persName key="A001307">荊溪法師</persName>。深得心要。以止觀<lb ed="X" n="0207a11"/>文義宏博。覽者費日。乃削定為六卷。撰統例云。夫止<lb ed="X" n="0207a12"/>觀何為也。導萬法之理而復於實際者也。實際者何<lb ed="X" n="0207a13"/>也。性之本也。物之所以不能復者。昏與動使之然也。<lb ed="X" n="0207a14"/>照昏者謂之明。駐動者謂之靜。明與靜。止觀之體也。<lb ed="X" n="0207a15"/>在因謂之止觀。在果謂之智定。因謂之行。果謂之成。<lb ed="X" n="0207a16"/>行者行此者也。成者證此者也。原夫聖人有以見惑<lb ed="X" n="0207a17"/>足以喪志。動足以失方。於是乎止而觀之。靜而明之。<lb ed="X" n="0207a18"/>使其動而能靜。靜而能明。因相待以成法。即絕待以<lb ed="X" n="0207a19"/>照本。立大車以御正。乘大事而總權。消息乎不二之<lb ed="X" n="0207a20"/>場。鼓舞於說三之域。至微以盡性。至賾以體神。語其<lb ed="X" n="0207a21"/>近則一毫之善可通也。語其遠則重元之門可闚也。<lb ed="X" n="0207a22"/>用至圓以圓之。物無偏也。用至實以實之。物無妄也。<lb ed="X" n="0207a23"/>聖人舉其言所以示也。廣其目所以告也。優而柔之<lb ed="X" n="0207a24"/>使自求之。擬而議之使自至之。此止觀所由作也。夫<lb ed="X" n="0207b01"/>三諦者何也。一之謂也。空假中者何也。一之目也。空<lb ed="X" n="0207b02"/>假者相對之義。中道者得一之名。此思議之說。非至<lb ed="X" n="0207b03"/>一之旨也。至一即三。至三即一。非相含而然也。非相<lb ed="X" n="0207b04"/>生而然也。非數義也。非強名也。自然之理也。言而傳<lb ed="X" n="0207b05"/>之者迹也。理謂之本。迹謂之末。本也者聖人所至之<lb ed="X" n="0207b06"/>地也。末也者聖人所示之教也。由本以垂迹。則為小<lb ed="X" n="0207b07"/>為大。為通為別。為頓為漸。為顯為秘。為權為實。為定<lb ed="X" n="0207b08"/>為不定。循迹以返本。則為一為大。為圓為實。為無住<lb ed="X" n="0207b09"/>為中。為妙為第一義。是三一之蘊也。所謂空也者。通<lb ed="X" n="0207b10"/>萬法而為言者也。假也者。立萬法而為言者也。中也<lb ed="X" n="0207b11"/>者。妙萬物而為言者也。破一切惑莫盛乎空。建一切<lb ed="X" n="0207b12"/>法莫盛乎假。究竟一切性莫大乎中。舉中則無法非<lb ed="X" n="0207b13"/>中。目假則何法非假。舉空則無法非空。成之謂之三<lb ed="X" n="0207b14"/>德。修之謂之三觀。舉其要。則聖人極深研幾窮理盡<lb ed="X" n="0207b15"/>性之說乎。昧者使明。塞者使通。通則悟。悟則至。至則<lb ed="X" n="0207b16"/>常。常則盡矣。明則照。照則化。化則成。成則一矣。聖人<lb ed="X" n="0207b17"/>有以彌綸萬法而不差。旁礴萬劫而不遺。燾載恒沙<lb ed="X" n="0207b18"/>而不有。復歸無物而不無。寓名之曰佛。強號之曰覺。<lb ed="X" n="0207b19"/>究其旨。其解脫自在。莫大極妙之德乎。夫三觀成功<lb ed="X" n="0207b20"/>者如此。所謂圓頓者非漸次。非不定。指論十章之義<lb ed="X" n="0207b21"/>也。七章者恢演始末。通道之關也。五略者。舉其宏綱<lb ed="X" n="0207b22"/>截流之津也。十境者。發動之機立觀之諦也。十乘者。<lb ed="X" n="0207b23"/>妙用所修發行之門也。止於正觀而終於見境者。義<lb ed="X" n="0207b24"/>備故也。闕其餘者。非修之要也。乘者何也。載萬物而<lb ed="X" n="0207c01"/>運者也。十者何也。成載之事者也。如其境之妙。不行<lb ed="X" n="0207c02"/>而至者。德之上也。乘一而已矣。豈籍夫九哉。九者非<lb ed="X" n="0207c03"/>他相生之說。未至者之所踐也。故發心者發無所發。<lb ed="X" n="0207c04"/>安心者安無所安。破徧者破無所破。爰至餘乘。皆不<lb ed="X" n="0207c05"/>得已而說也。至於別其義例。判為章目。推而廣之。不<lb ed="X" n="0207c06"/>為繁統。而簡之不為少。如連環不可解也。如貫珠不<lb ed="X" n="0207c07"/>可雜也。如懸鏡不可掩也。如通川不可遏也。義家多<lb ed="X" n="0207c08"/>門。非諍論也。按經證義。非虗說也。辨四教淺深。事有<lb ed="X" n="0207c09"/>源也。成一事因緣。理無遺也。噫。止觀其救世明道之<lb ed="X" n="0207c10"/>書乎。非夫聖智超絕卓爾獨立。其孰能為乎。非夫聰<lb ed="X" n="0207c11"/>明深達得意忘象。其孰能知乎。或稱不思議境。與不<lb ed="X" n="0207c12"/>思議事。皆極聖之域。等覺至人猶所未盡。若凡夫生<lb ed="X" n="0207c13"/>滅心行。三惑浩然。於言說之中。推上妙之理。是猶醯<lb ed="X" n="0207c14"/>雞而說大鵬。夏蟲之議層氷。其不可見明矣。今止觀<lb ed="X" n="0207c15"/>之說。文字萬數。廣論果地。無益初學。豈如暗然。自修<lb ed="X" n="0207c16"/>功至自至。何必以早計為事乎。是大不然。凡所為上<lb ed="X" n="0207c17"/>聖之域。豈隔闊遼敻與凡境杳絕歟。是唯一性而已。<lb ed="X" n="0207c18"/>得之為悟。失之為迷。一理而已。迷而為凡。悟而為聖。<lb ed="X" n="0207c19"/>迷者自隔。理不隔也。失者自失。性不失也。止觀之作<lb ed="X" n="0207c20"/>所以離異同而究聖神。使羣生正性而順理者也。正<lb ed="X" n="0207c21"/>性順理所以行覺路也。至妙境也。不知此教者。則學<lb ed="X" n="0207c22"/>何所入。功何所施。智何所發。譬如無目。昧於日月之<lb ed="X" n="0207c23"/>光。行於重險之處。顛踣墮落。可勝既乎。噫。去聖久遠。<lb ed="X" n="0207c24"/>賢人不出。庸昏之徒。含識而已。致使魔邪詭惑。諸黨<lb ed="X" n="0208a01"/>並熾空有云云。為沉為穽。有膠於文句不敢動者。有<lb ed="X" n="0208a02"/>流於漭浪不能住者。有太遠而甘心不至者。有太近<lb ed="X" n="0208a03"/>而我身即是者。有枯木而稱定者。有竅號而稱慧者。<lb ed="X" n="0208a04"/>有奔走非道而言權者。有假於鬼而言通者。有放心<lb ed="X" n="0208a05"/>而言廣者。有罕言而為密者。有齒舌潛傳而為口訣<lb ed="X" n="0208a06"/>者。凡此之類。自立為祖。繼祖為家。反經非聖。昧者不<lb ed="X" n="0208a07"/>覺。<persName key="A002174">仲尼</persName>有言。道之不明也。我知之矣。由物累也。悲夫。<lb ed="X" n="0208a08"/><date from-iso="0598-02-14" key="j19395201939873" to-iso="0599-02-02">隋開皇十八年</date><persName key="A001301">智者大師</persName>去世。至皇朝<date from-iso="0780-02-15" key="j20059942007439" to-iso="0784-01-30">建中</date>垂二百<lb ed="X" n="0208a09"/>年。以斯文相傳。凡五家師。其始曰<persName key="A004896">灌頂</persName>。其次曰<persName key="A001263">晉雲<lb ed="X" n="0208a10"/>威</persName>。又其次曰<persName key="A009596">東陽小威</persName>。又其次曰<persName key="A009605">左溪朗公</persName>。其五曰<lb ed="X" n="0208a11"/><persName key="A001307">荊溪然公</persName>。<ref target="#A004896" type="person">頂</ref>於同門中慧解第一。能奉師訓。集成此<lb ed="X" n="0208a12"/>書。盖不以文辭為本故也。或失則煩。或得則野。當<persName key="G000045">二<lb ed="X" n="0208a13"/>威</persName>之際。緘授而已。其道不行。<date from-iso="0742-02-14" key="j19921141997410" to-iso="0756-08-15">天寶中</date>。<persName key="A009605">左溪</persName>始弘解說。<lb ed="X" n="0208a14"/>而知者盖寡。<persName key="A001307">荊溪</persName>廣以傳記數十萬言。網羅遺法勤<lb ed="X" n="0208a15"/>矣備矣。<persName key="A001307">荊溪</persName>滅後。知其說者適三四人。學者內病於<lb ed="X" n="0208a16"/>蔽。外役於煩。以不能喻之師教。不領之弟子。止觀所<lb ed="X" n="0208a17"/>以未光大於時也。<ref target="#A001081" type="person">予</ref>常戚戚。於是整其宏綱。提其機<lb ed="X" n="0208a18"/>要。其理之所存。教之所急。或易置之。或引伸之。其義<lb ed="X" n="0208a19"/>之迂。其辭之鄙。或薙除之。或潤色之。大凡浮踈之患<lb ed="X" n="0208a20"/>十愈其九。廣略之宜三存其一。是祛鄙滯道蒙童。貽<lb ed="X" n="0208a21"/>諸他人。則吾豈敢。若同見同行。且不以止觀罪我。亦<lb ed="X" n="0208a22"/>無隱乎爾。<date from-iso="0780-02-15" key="j20059942007439" to-iso="0784-01-30">建中</date>上元甲子首事筆削三歲。歲在析木<lb ed="X" n="0208a23"/>之津。功畢云爾。<date from-iso="0793-02-19" key="j20107472011101" to-iso="0794-02-08">卒</date><!-- 貞元九年，請參見梁肅人名詞條-->贈禮部郎中。時吏部郎中<persName key="A000519">李華</persName>亦<lb ed="X" n="0208a24"/>從<persName key="A001307">荊溪</persName>學止觀。<persName key="A001307">荊溪</persName>為述止觀大意一篇。散騎常待<lb ed="X" n="0208b01"/><persName key="A009650">崔恭</persName>．諫議大夫<persName key="A009637">田敦</persName>。皆其同學云(佛祖統紀．柳河東集)。</p> 
    
    <linkGrp>
        <link targets="#0207a10 #0207a10"/>
        <ptr target="#A001081" type="person"/>
        <ptr target="#A001307" type="person"/>
        <ptr target="unknown" type="place"/>
        </linkGrp>
    <linkGrp>
        <link targets="#0208a08 #0208a09"/>
        <ptr target="#A001301" type="person"/>
        <ptr target="#A004896" type="person"/>
        <ptr target="unknown" type="place"/>
        <ptr target="#j19395201939873" type="time"/>
    </linkGrp>
    <linkGrp>
        <link targets="#0208a23 #0208b01"/>
        <ptr target="#A001081" type="person"/>
        <ptr target="#A001307" type="person"/>
        <ptr target="#A000519" type="person"/>
        <ptr target="#A009650" type="person"/>
        <ptr target="#A009637" type="person"/>
        <ptr target="unknown" type="place"/>
        <ptr target="#j19921141997410" type="time"/>
    </linkGrp>
 </div>
