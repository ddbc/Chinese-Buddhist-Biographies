<?xml version='1.0' encoding='utf-8'?>
<div xmlns="http://www.tei-c.org/ns/1.0" xml:id="jsz0205a13gaoHuiZhan">
    <p><anchor n="X.88.1646.0205a13"/><lb ed="X" n="0205a13"/><persName key="A016727">高彚旃</persName>名<persName key="A016727">世泰</persName>。江南<placeName key="PL000000009358">無錫</placeName>人。<date from-iso="1637-01-26" key="j23189882319371" to-iso="1638-02-13">崇禎中</date><!-- 崇禎十年，請參見高世泰人名詞條-->舉進士。官禮部<lb ed="X" n="0205a14"/>郎中。出為<placeName key="PL000000026439">湖廣</placeName>提學。秩滿歸。母<persName key="A016729">李氏</persName>精修淨土。無疾<lb ed="X" n="0205a15"/>而逝。<persName key="A016727">彚旃</persName>日跪柩前誦妙法蓮華經。越三虞。庭中枯<lb ed="X" n="0205a16"/>蘭忽榮。一莖三華。內外純白。有<persName key="A001834">聚沙居士</persName>者異其事。<lb ed="X" n="0205a17"/>推論之曰。<ref target="#A016727" type="person">高子</ref>之感斯瑞也。有二因焉。一者世間孝<lb ed="X" n="0205a18"/>子。但知榮名利養生事死哀。世緣牽率。多生父母眷<lb ed="X" n="0205a19"/>屬積骨如須彌山。積淚成大海水。沉沒生死洄淵。不<lb ed="X" n="0205a20"/>克自出。<ref target="#A016727" type="person">高子</ref>當沉痛昏迷肝腸崩潰。乃能歸命法王。<lb ed="X" n="0205a21"/>捧持妙典。下佛種於身田殘壞之中。抽法芽於火宅<lb ed="X" n="0205a22"/>焚燒之內。以念母因緣轉而念佛念法。其自利最勝。<lb ed="X" n="0205a23"/>二者末法士大夫少知歸心佛門。輒眩惑於邪師魔<lb ed="X" n="0205a24"/>民。掠影宗門。抹摋經教。種植邪因違背正果。<ref target="#A016727" type="person">高子</ref>持<lb ed="X" n="0205b01"/>誦契經。獲斯靈感。使末法中人信知金口所宣。龍宮<lb ed="X" n="0205b02"/>所藏。是菩提資糧。是金剛寶藏。一字染神。萬劫不壞。<lb ed="X" n="0205b03"/>以念母因緣。再轉而破魔網。樹法幢。其利他最勝。是<lb ed="X" n="0205b04"/>二因緣皆從念母而生。積劫之淨因與宿生之善根。<lb ed="X" n="0205b05"/>在愛別離苦中種子逼現。豈非五濁惡世甚難希有<lb ed="X" n="0205b06"/>者乎。遂說偈曰。稽首妙蓮華。諸佛所宣說。若能為人<lb ed="X" n="0205b07"/>說。乃至竊一句。即是如來遣。告報於異生。共宿摩其<lb ed="X" n="0205b08"/>頂。法利無量數。而況有孝子。跪誦以報母。晝夜六時<lb ed="X" n="0205b09"/>中。持誦準漏刻。雙趺印入泥。血淚積成穴。經聲哀痛<lb ed="X" n="0205b10"/>聲。上達<placeName key="PL000000055478">夜摩天</placeName>。諸天相傳報。贊歎未曾有。乃遣主林<lb ed="X" n="0205b11"/>神。示現庭中花。一叢而三莖。晶瑩如玉雪。發生凋枯<lb ed="X" n="0205b12"/>叢。尤為奇特事。我聞諸供養。花為最勝妙。弄花生諸<lb ed="X" n="0205b13"/>天。胎花生淨土。今於庭砌內。粲此潔白花。表是母與<lb ed="X" n="0205b14"/>子。皆捨垢染故。我聞妙蓮華。一華具一切。十大千世<lb ed="X" n="0205b15"/>界。微塵數蓮華。重重作主伴。以為其眷屬。又以一蓮<lb ed="X" n="0205b16"/>華。攝入一切華。多華及餘華。一一成伴義。故知此蘭<lb ed="X" n="0205b17"/>華。即是妙蓮華。皆是蓮眷屬。隨機而出現。如是淨妙<lb ed="X" n="0205b18"/>華。開演戒定葉。方便為枝幹。六度為繁密。無漏法樹<lb ed="X" n="0205b19"/>林。何憂不增長。佛說孝順果。等補處菩薩。以是十方<lb ed="X" n="0205b20"/>佛。咸重四恩故。哀哀孝子心。供養生身佛。即名供養<lb ed="X" n="0205b21"/>佛。佛心隨順故。孝子即身花。果花無有二。心花開敷<lb ed="X" n="0205b22"/>時。蓮花與俱故。我願十方界。一切諸眾生。咸思報佛<lb ed="X" n="0205b23"/>恩。誓願為孝子。孝心同佛心。諸佛所加被。十方諸孝<lb ed="X" n="0205b24"/>子。即是微塵佛。<persName key="A016727">彚旃</persName>自國變後不復出。主<placeName key="PL000000009345">東林書院</placeName><lb ed="X" n="0205c01"/>三十餘年。闡<persName key="G000002">程</persName><persName key="A003586">朱</persName>之學。學者宗之。卒於家(明文偶鈔)。<lb ed="X" n="0205c02"/><persName key="A001188">知歸子</persName>曰。經云。孝名為戒。又言。祀天地鬼神。不如孝<lb ed="X" n="0205c03"/>其二親。或疑佛氏既已捨其家。毀其身矣。復何孝之<lb ed="X" n="0205c04"/>云。殊不知。捨其家者盡虗空而為家者也。毀其身者<lb ed="X" n="0205c05"/>徧法界而為身者也。故曰佛者覺也。覺也者。反始而<lb ed="X" n="0205c06"/>合本之謂也。反始而合本。孝莫大於是。世之君子誠<lb ed="X" n="0205c07"/>欲孝其二親。則舍佛將奚之焉。如<ref target="#A016649" type="person">江</ref><ref target="#A011581" type="person">劉</ref>以下諸賢。其<lb ed="X" n="0205c08"/>有以知之矣。<lb ed="X" n="0205c09"/><persName key="A015017">汪大紳</persName>云。<persName key="A001188">知歸子</persName>之於佛。可謂知之明。信之篤矣。<lb ed="X" n="0205c10"/>現居士身而說法。不毀身。不捨家。可也。</p> 
    
    <linkGrp>
        <link targets="#0205a14 #0205a14"/>
        <ptr target="#A016727" type="person"/>
        <ptr target="#PL000000026439" type="place"/>
        </linkGrp> 
    <linkGrp>
        <link targets="#0205a14 #0205a14"/>
        <ptr target="#A016727" type="person"/>
        <ptr target="#A016729" type="person"/>
        <ptr target="unknown" type="place"/>
        </linkGrp>
    <linkGrp>
        <link targets="#0205b24 #0205c01"/>
        <ptr target="#A016727" type="person"/>
        <ptr target="#PL000000009345" type="place"/>
        </linkGrp>
 </div>
